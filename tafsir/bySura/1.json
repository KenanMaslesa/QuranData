[
	{
		"arabicTextofAyah":"بِسۡمِ ٱللَّهِ ٱلرَّحۡمَٰنِ ٱلرَّحِيمِ",
		"tafsirTextofAyah":"Svoje učenje Kur’ana počinjem s imenom Allaha Uzvišenog, od Njega tražeći snagu za to, moleći za Njegov blagoslov i spominjući Njegovo ime. Bismila sadrži tri Allahova lijepa imena, i to: 1. Allah, tj. Onaj Koji istinski zaslužuje da bude obožavan. To je najposebnije Allahovo ime i niko se njime ne smije nazvati osim Allaha; 2. er-Rahman – Milostivi, tj. Onaj Koji posjeduje svojstvo apsolutne milosti, i ovo ime ukazuje na to da Allah posjeduje milost kao svojstvo Svog Bića; 3. er-Rahim – Samilosni, tj. Onaj Koji Svoju milost spušta na ona stvorenja na koja On hoće, a među koja spadaju i vjernici.",
		"korkutTranslationOfAyah":"U ime Allaha, Milostivog, Samilosnog!"
	},
	{
		"arabicTextofAyah":"ٱلۡحَمۡدُ لِلَّهِ رَبِّ ٱلۡعَٰلَمِينَ",
		"tafsirTextofAyah":"Sve vrste hvale, koje predstavljaju opisivanje nekog svojstvima veličanstva i savršenstva, pripadaju Allahu Jedinom, jer je On gospodar svega, stvoritelj svega, upravitelj svime. Riječ \"svjetovi\" (el-alemun) množina je riječi \"svijet\" (el-alem), a označava sve mimo Allaha.",
		"korkutTranslationOfAyah":"Tebe, Allaha, Gospodara svjetova, hvalimo,"
	},
	{
		"arabicTextofAyah":"ٱلرَّحۡمَٰنِ ٱلرَّحِيمِ",
		"tafsirTextofAyah":"Ovim riječima iskazuje se pohvala Uzvišenom Allahu, nakon što Mu se, u prethodnom ajetu, iskazala zahvala.",
		"korkutTranslationOfAyah":"Milostivog, Samilosnog,"
	},
	{
		"arabicTextofAyah":"مَٰلِكِ يَوۡمِ ٱلدِّينِ",
		"tafsirTextofAyah":"Ovim riječima ukazuje se na veličanje Uzvišenog Allaha spominjanjem činjenice da će On biti vladar svega na Sudnjem danu, kada niko ništa neće posjedovati. Izraz “Jevmud-din” ovdje znači Dan obračuna, dan kada će svako polagati račun i shodno tome biti nagrađen ili kažnjen.",
		"korkutTranslationOfAyah":"Vladara Dana sudnjeg,"
	},
	{
		"arabicTextofAyah":"إِيَّاكَ نَعۡبُدُ وَإِيَّاكَ نَسۡتَعِينُ",
		"tafsirTextofAyah":"Isključivo Tebi upućujemo sve vidove obožavanja (ibadeta) i pokornosti, i nikoga Ti, u tome, ne pridružujemo, i samo od Tebe tražimo pomoć u svim našim poslovima. U Tvojoj ruci je svako dobro i niko mimo Tebe ne može pomoći.",
		"korkutTranslationOfAyah":"Tebi se klanjamo i od Tebe pomoć tražimo!"
	},
	{
		"arabicTextofAyah":"ٱهۡدِنَا ٱلصِّرَٰطَ ٱلۡمُسۡتَقِيمَ",
		"tafsirTextofAyah":"Ukaži nam na Pravi put, podari da idemo njime, učvrsti nas na njemu, i povećaj nam uputu. Konstrukcija \"es-siratul-mustekim\" (Pavi put) označava jasnu stazu na kojoj nema stranputica i devijacija. To je, ustvari, islam, odnosno vjera koju je od Allaha dostavio Muhammed, sallallahu alejhi ve sellem.",
		"korkutTranslationOfAyah":"Uputi nas na Pravi put,"
	},
	{
		"arabicTextofAyah":"صِرَٰطَ ٱلَّذِينَ أَنۡعَمۡتَ عَلَيۡهِمۡ غَيۡرِ ٱلۡمَغۡضُوبِ عَلَيۡهِمۡ وَلَا ٱلضَّآلِّينَ",
		"tafsirTextofAyah":"Na put onih Tvojih robova kojima ti dao blagodat upute, poput vjerovjesnika, istinoljubivih, šehida i dobrih ljudi, a divno je li je to društvo. Sačuvaj nas puta onih na koje se je rasrdilo, koji su spoznali istinu ali je nisu slijedili, poput židova, i sačuvaj nas puta onih koji nisu spoznali put istine zbog svog nemara u traženju istine i upute, poput kršćana.",
		"korkutTranslationOfAyah":"na Put onih kojima si milost Svoju darovao, a ne onih koji su protiv sebe srdžbu izazvali, niti onih koji su zalutali!"
	}
]