[
	{
		"arabicTextofAyah":"يَٰٓأَيُّهَا ٱلنَّبِيُّ ٱتَّقِ ٱللَّهَ وَلَا تُطِعِ ٱلۡكَٰفِرِينَ وَٱلۡمُنَٰفِقِينَۚ إِنَّ ٱللَّهَ كَانَ عَلِيمًا حَكِيمٗا",
		"tafsirTextofAyah":"O Božiji Poslaniče, uvijek se boj Uzvišenog Allaha čineći djela koja On voli, a sustežući se od svega što On ne voli. Nemoj se pokoravati nevjernicima i dvoličnjacima zanemarujući bilo koji vjerski propis ili popuštajući u odnosu prema neprijateljima vjere! Allah, džellešanuhu, sve zna, nijedna Mu tajna nije skrivena; On je mudar u stvaranju, propisivanju i određivanju.",
		"korkutTranslationOfAyah":"O Vjerovjesniče, Allaha se boj, a nevjernike i licemjere ne slušaj – Allah, uistinu, sve zna i mudar je –"
	},
	{
		"arabicTextofAyah":"وَٱتَّبِعۡ مَا يُوحَىٰٓ إِلَيۡكَ مِن رَّبِّكَۚ إِنَّ ٱللَّهَ كَانَ بِمَا تَعۡمَلُونَ خَبِيرٗا",
		"tafsirTextofAyah":"I slijedi časni Kur’an i Sunnet, koje ti Sveznajući Allah objavljuje – zaista je Allah dobro obaviješten o onom što vi činite i On će svakog pozvati na odgovornost za djela; dobre će nagraditi, a zločeste će kazniti.",
		"korkutTranslationOfAyah":"i slijedi ono što ti Gospodar tvoj objavljuje – Allah dobro zna ono što vi radite –"
	},
	{
		"arabicTextofAyah":"وَتَوَكَّلۡ عَلَى ٱللَّهِۚ وَكَفَىٰ بِٱللَّهِ وَكِيلٗا",
		"tafsirTextofAyah":"I pouzdaj se u Allaha, Gospodara svjetova, Njemu prepusti sve svoje poslove i potrebe! Poslaniče milosti, Allah ti je dovoljan kao zaštitnik i čuvar.",
		"korkutTranslationOfAyah":"i u Allaha se pouzdaj, Allah je zaštitnik dovoljan!"
	},
	{
		"arabicTextofAyah":"مَّا جَعَلَ ٱللَّهُ لِرَجُلٖ مِّن قَلۡبَيۡنِ فِي جَوۡفِهِۦۚ وَمَا جَعَلَ أَزۡوَٰجَكُمُ ٱلَّٰٓـِٔي تُظَٰهِرُونَ مِنۡهُنَّ أُمَّهَٰتِكُمۡۚ وَمَا جَعَلَ أَدۡعِيَآءَكُمۡ أَبۡنَآءَكُمۡۚ ذَٰلِكُمۡ قَوۡلُكُم بِأَفۡوَٰهِكُمۡۖ وَٱللَّهُ يَقُولُ ٱلۡحَقَّ وَهُوَ يَهۡدِي ٱلسَّبِيلَ",
		"tafsirTextofAyah":"Svevišnji Allah nije dao nijednom čovjeku dva srca u prsima, niti je žene vaše koje napuštate majkama vašim učinio. Također, Allah, džellešanuhu, nije učinio da posinci budu kao biološki sinovi. Dakle, uslijed “zihara” i posinovljenja, predislamskih običaja koje je islam zabranio; niti žena postaje majka ziharom, niti je posinak sin kako ga vi tretirate, nego je to samo vaša prazna priča u kojoj nema istine, Mudri Allah istinu govori da bi ljudi prema njoj postupali. On je Onaj Koji ukazuje na put istine.",
		"korkutTranslationOfAyah":"Allah nijednom čovjeku dva srca u njedrima njegovim nije dao, a ni žene vaše, od kojih se ziharom rastavljate, materama vašim nije učinio, niti je posinke vaše sinovima vašim učinio. To su samo vaše riječi, iz usta vaših, a Allah istinu govori i na Pravi put izvodi."
	},
	{
		"arabicTextofAyah":"ٱدۡعُوهُمۡ لِأٓبَآئِهِمۡ هُوَ أَقۡسَطُ عِندَ ٱللَّهِۚ فَإِن لَّمۡ تَعۡلَمُوٓاْ ءَابَآءَهُمۡ فَإِخۡوَٰنُكُمۡ فِي ٱلدِّينِ وَمَوَٰلِيكُمۡۚ وَلَيۡسَ عَلَيۡكُمۡ جُنَاحٞ فِيمَآ أَخۡطَأۡتُم بِهِۦ وَلَٰكِن مَّا تَعَمَّدَتۡ قُلُوبُكُمۡۚ وَكَانَ ٱللَّهُ غَفُورٗا رَّحِيمًا",
		"tafsirTextofAyah":"Djecu pripisujte njihovim očevima i nemojte dozvoliti da se rodoslov pomiješa, to je kod Allaha ispravnije i tako je pravičnije. Ako ne znate ko su očevi određene djece, ili onih koji su ropstva oslobođeni, onda ih zovite obraćajući im se kao braći u vjeri. Kažite im: \"Brate, amidžiću!\" I nećete imati grijeh ako nenamjerno pogriješite, pa nekoga nekom pripišete, Allah će vam u grijeh upisati samo ako namjerno nešto zabranjeno izgovorite. Allah je Onaj Koji prelazi preko greške onog koji nehotično pogriješi, samilostan je prema pokajnicima koji ne ustrajavaju u griješenju.",
		"korkutTranslationOfAyah":"Zovite ih po očevima njihovim, to je kod Allaha ispravnije. A ako ne znate imena očeva njihovih, pa, braća su vaša po vjeri i štićenici su vaši. Nije grijeh ako u tome pogriješite, grijeh je ako to namjerno učinite; a Allah prašta i samilostan je."
	},
	{
		"arabicTextofAyah":"ٱلنَّبِيُّ أَوۡلَىٰ بِٱلۡمُؤۡمِنِينَ مِنۡ أَنفُسِهِمۡۖ وَأَزۡوَٰجُهُۥٓ أُمَّهَٰتُهُمۡۗ وَأُوْلُواْ ٱلۡأَرۡحَامِ بَعۡضُهُمۡ أَوۡلَىٰ بِبَعۡضٖ فِي كِتَٰبِ ٱللَّهِ مِنَ ٱلۡمُؤۡمِنِينَ وَٱلۡمُهَٰجِرِينَ إِلَّآ أَن تَفۡعَلُوٓاْ إِلَىٰٓ أَوۡلِيَآئِكُم مَّعۡرُوفٗاۚ كَانَ ذَٰلِكَ فِي ٱلۡكِتَٰبِ مَسۡطُورٗا",
		"tafsirTextofAyah":"Poslanik plemeniti preči je i bliži vjernicima od njih samih u pogledu vjere i ovozemaljskih dobara, pa makar njihove duše nekom drugom težile, a žene njegove majke su pravovjernima. Allah, džellešanuhu, zabranio je da iko poslije Resulullahove, sallallahu 'alejhi ve sellem, smrti stupi u brak s bilo kojom njegovu ženom. I znajte da su srodnici muslimani jedni drugima preči u pogledu nasljeđivanja nego što su to vjernici i muhadžiri. Naime, u prvo vrijeme islama ljudi su jedni druge nasljeđivali po liniji vjere, ali je taj propis kasnije derogiran, pa je ostalo da se nasljeđuju samo srodnici. Ali ipak, muslimani mogu učiniti dobročinstvo prilikom sastavljanja oporuke i onima koji im nisu nasljednici, pa oporučiti da im se od njihova imetka udijeli jedan dio. Allah je odredio spomenuti propis, on je bio zapisan u Levhi-mahfuzu, pa ga dosljedno izvršavajte.",
		"korkutTranslationOfAyah":"Vjerovjesnik treba biti preči vjernicima nego oni sami sebi, a žene njegove su – kao majke njihove. A srodnici, po Allahovoj Knjizi, preči su jedni drugima od ostalih vjernika i muhadžira; prijateljima svojim možete oporukom nešto ostaviti. To u Knjizi piše."
	},
	{
		"arabicTextofAyah":"وَإِذۡ أَخَذۡنَا مِنَ ٱلنَّبِيِّـۧنَ مِيثَٰقَهُمۡ وَمِنكَ وَمِن نُّوحٖ وَإِبۡرَٰهِيمَ وَمُوسَىٰ وَعِيسَى ٱبۡنِ مَرۡيَمَۖ وَأَخَذۡنَا مِنۡهُم مِّيثَٰقًا غَلِيظٗا",
		"tafsirTextofAyah":"Spomeni, Poslaniče islama, kad je Sveznajući Allah uzeo zavjet od vjerovjesnikā da će samo Njega obožavati, te da Mu nikog ravnim neće smatrati, i da će dostavljati Objavu ništa ne tajeći, vjerno i dosljedno! Tako je Allah, džellešanuhu, uzeo poseban, potvrđen zavjet za dostavljanje Objave od tebe, Vjerovjesniče, i od Nuha, i od Ibrahima, i od Musaa, i od Isaa, sina Merjemina. Eto, tako smo od njih zavjet glede toga uzeli.",
		"korkutTranslationOfAyah":"Mi smo od vjerovjesnīkâ zavjet njihov uzeli, i od tebe, i od Nuha, i od Ibrahima, i od Musaa, i od Isaa, sina Merjemina smo čvrst zavjet uzeli"
	},
	{
		"arabicTextofAyah":"لِّيَسۡـَٔلَ ٱلصَّٰدِقِينَ عَن صِدۡقِهِمۡۚ وَأَعَدَّ لِلۡكَٰفِرِينَ عَذَابًا أَلِيمٗا",
		"tafsirTextofAyah":"Uzvišeni Allah uzeo je zavjet od vjerovjesnikā zato da ih upita jesu li im se njihovi narodi odazvali, kao dodatni dokaz nad nevjernicima, da uvede u Džennet one koji su povjerovali, a da Džehennemom kazni one koji bijahu nevjernici.",
		"korkutTranslationOfAyah":"da bi On mogao pozvati na odgovornost vjerovjesnike za ono što su govorili; a nevjernicima je On pripremio bolnu patnju."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُواْ ٱذۡكُرُواْ نِعۡمَةَ ٱللَّهِ عَلَيۡكُمۡ إِذۡ جَآءَتۡكُمۡ جُنُودٞ فَأَرۡسَلۡنَا عَلَيۡهِمۡ رِيحٗا وَجُنُودٗا لَّمۡ تَرَوۡهَاۚ وَكَانَ ٱللَّهُ بِمَا تَعۡمَلُونَ بَصِيرًا",
		"tafsirTextofAyah":"Pravovjerni, koji vjerujete u Boga i postupate u skladu s onim što je objavio, sjetite se Allahove blagodati prema vama kad su vas savezničke vojske pohodile u Bici na Hendeku, okupivši arapske višebošce, medinske jevreje i munafike! Oni su vas sa svih strana opkolili, ali je Svemogući Allah na njihov logor poslao silni vjetar (es-saba), pomoću kojeg je pomagao Poslaniku. K tome, Plemeniti Allah poslao je meleke koje vi, vjernici, niste vidjeli, te su se bezvjernici dali u bijeg i vratili se poniženi i poraženi. Allah dobro vidi ono što činite, nije Mu nepoznato vaše ponašanje, On će vam dati ono što zaslužite.",
		"korkutTranslationOfAyah":"O vjernici, sjetite se Allahove milosti prema vama kada su do vas vojske došle, pa smo Mi protiv njih vjetar poslali, a i vojske koje vi niste vidjeli – a Allah dobro vidi šta vi radite –"
	},
	{
		"arabicTextofAyah":"إِذۡ جَآءُوكُم مِّن فَوۡقِكُمۡ وَمِنۡ أَسۡفَلَ مِنكُمۡ وَإِذۡ زَاغَتِ ٱلۡأَبۡصَٰرُ وَبَلَغَتِ ٱلۡقُلُوبُ ٱلۡحَنَاجِرَ وَتَظُنُّونَ بِٱللَّهِ ٱلظُّنُونَا۠",
		"tafsirTextofAyah":"Sjetite se kad su vam savezničke vojske došle s donje strane doline, s istoka, i s gornje strane doline, sa zapada, pa ste, zbunjeni i iznenađeni, oči razrogačili, a srca su vam, zbog teškog prizora i nepojmljivog straha, do grla stigla! Tad su mislima sumnje ovladale, pa ste čas pomišljali da pomoć neće doći, a čas da ćete biti pomognuti.",
		"korkutTranslationOfAyah":"kad su vam došle i odozgo i odozdo, i kad su oči vaše bile uprte jedino u neprijatelja, a duša došla do grkljana, i kad ste o Allahu svašta pomišljali –"
	},
	{
		"arabicTextofAyah":"هُنَالِكَ ٱبۡتُلِيَ ٱلۡمُؤۡمِنُونَ وَزُلۡزِلُواْ زِلۡزَالٗا شَدِيدٗا",
		"tafsirTextofAyah":"U tim teškim trenucima vjernici su bili na golemu kušnju stavljeni, a redovi su muslimanski očišćeni: očito se pokazalo ko je iskren a ko dvoličan. Muslimani su bili silno uznemireni i nasmrt prestravljeni.",
		"korkutTranslationOfAyah":"tada su vjernici bili u iskušenje stavljeni i ne mogu biti goré uznemireni,"
	},
	{
		"arabicTextofAyah":"وَإِذۡ يَقُولُ ٱلۡمُنَٰفِقُونَ وَٱلَّذِينَ فِي قُلُوبِهِم مَّرَضٞ مَّا وَعَدَنَا ٱللَّهُ وَرَسُولُهُۥٓ إِلَّا غُرُورٗا",
		"tafsirTextofAyah":"Tog su dana govorili dvoličnjaci i oni u čijem je srcu sumnja bila: “Ništa do obmanu Allah i Poslanik Njegov nisu nam obećali kad su nam rekli da ćemo pobijediti i da će ponos i vlast nama pripasti!”",
		"korkutTranslationOfAyah":"kad su licemjeri i onī bolesna srca govorili: \"Allah i Poslanik Njegov su nas samo obmanjivali kad su nam obećavali!\""
	},
	{
		"arabicTextofAyah":"وَإِذۡ قَالَت طَّآئِفَةٞ مِّنۡهُمۡ يَٰٓأَهۡلَ يَثۡرِبَ لَا مُقَامَ لَكُمۡ فَٱرۡجِعُواْۚ وَيَسۡتَـٔۡذِنُ فَرِيقٞ مِّنۡهُمُ ٱلنَّبِيَّ يَقُولُونَ إِنَّ بُيُوتَنَا عَوۡرَةٞ وَمَا هِيَ بِعَوۡرَةٍۖ إِن يُرِيدُونَ إِلَّا فِرَارٗا",
		"tafsirTextofAyah":"Sjeti se kad su neki dvoličnjaci, obraćajući se stanovnicima Medine (upotrebljavajući staro, predislamsko ime Medine) rekli: “O stanovnici Jesriba, zar ćete voditi bitku koja je unaprijed izgubljena? Valja vam se vratiti kući, unutar Medine, a ne boraviti kod brda Sel’, pored opkopa!” Dotle su neki od njih tražili od Poslanika, sallallahu 'alejhi ve sellem, dopuštenje da se vrate kući ističući kako njihove kuće nisu zaštićene. A lagali su jer njihove kuće nisu bile nezaštićene već su oni, dvoličnjaci, htjeli izbjeći borbu i željeli su pobjeći.",
		"korkutTranslationOfAyah":"kad su neki među njima rekli: \"O stanovnici Jesriba, ovdje vam nema stánka, zato se vratite!\", a drugi među njima su tražili dopuštenje od Vjerovjesnika i govorili: \"Kuće su naše nezaštićene!\" – a nisu bile nezaštićene, već su se oni htjeli izvući."
	},
	{
		"arabicTextofAyah":"وَلَوۡ دُخِلَتۡ عَلَيۡهِم مِّنۡ أَقۡطَارِهَا ثُمَّ سُئِلُواْ ٱلۡفِتۡنَةَ لَأٓتَوۡهَا وَمَا تَلَبَّثُواْ بِهَآ إِلَّا يَسِيرٗا",
		"tafsirTextofAyah":"A da su savezničke vojske prodrle u Medinu s raznih strana i da je zatim zatraženo od njih da zanevjeruju u dobrog Allaha, te da se odmetnu od islama, sigurno bi nevjerstvo prihvatili, osim malo njih, i ne bi se oko toga mnogo dvoumili.",
		"korkutTranslationOfAyah":"A da su im sa raznih strana prodrli i da su potom od njih zatražili da opet postanu mnogobošci, oni bi to, ne dvoumeći se oko toga, brzo učinili,"
	},
	{
		"arabicTextofAyah":"وَلَقَدۡ كَانُواْ عَٰهَدُواْ ٱللَّهَ مِن قَبۡلُ لَا يُوَلُّونَ ٱلۡأَدۡبَٰرَۚ وَكَانَ عَهۡدُ ٱللَّهِ مَسۡـُٔولٗا",
		"tafsirTextofAyah":"A prije toga su se dvoličnjaci Uzvišenom Allahu obavezali da neće uzmicati i bježati s bojnog polja (u Bici na Uhudu) – prekršili su dato obećanje i iznevjerili ga. Govorili su da će se žestoko boriti samo ako do boja dođe, te da bježati neće, ali su obećanje prekršili. Neka jamačno znaju da će ih Sveznajući Allah pozvati na odgovornost za obećanje koje su dali, jer će se za obećanje Allahu dato odgovarati.",
		"korkutTranslationOfAyah":"a bili su se još prije Allahu obavezali da neće uzmicati – a za Allahu datu obavezu će se odgovarati!"
	},
	{
		"arabicTextofAyah":"قُل لَّن يَنفَعَكُمُ ٱلۡفِرَارُ إِن فَرَرۡتُم مِّنَ ٱلۡمَوۡتِ أَوِ ٱلۡقَتۡلِ وَإِذٗا لَّا تُمَتَّعُونَ إِلَّا قَلِيلٗا",
		"tafsirTextofAyah":"Reci, Vjerovjesniče, dvoličnjacima: “Akoli bježite od smrti ili pogibije, bježanje vam neće koristiti, jer bježanjem ne produžujete svoje život, ne odlažete smrt! Ako izbjegnete borbu, znajte da na ovom svijetu opet nećete vječno ostati; živjet ćete veoma kratko.”",
		"korkutTranslationOfAyah":"Reci: \"Ako bježite od smrti ili pogibije, bježanje vam neće pomoći, opet ćete samo kratko uživati.\""
	},
	{
		"arabicTextofAyah":"قُلۡ مَن ذَا ٱلَّذِي يَعۡصِمُكُم مِّنَ ٱللَّهِ إِنۡ أَرَادَ بِكُمۡ سُوٓءًا أَوۡ أَرَادَ بِكُمۡ رَحۡمَةٗۚ وَلَا يَجِدُونَ لَهُم مِّن دُونِ ٱللَّهِ وَلِيّٗا وَلَا نَصِيرٗا",
		"tafsirTextofAyah":"Poslaniče islama, upitaj dvoličnjake: “Ko je taj što će vas od Allaha zaštititi i od Njegove vas kazne sačuvati ako bi vas On htio kazniti ili vam pak nagradu dati? Isključivo Allah, džellešanuhu, daje i uskraćuje, samo On određuje dobro i zlo.” Osim Allaha, dvoličnjaci neće nikakvog zaštitnika niti pomagača sebi pronaći, niko ih od Allahove kazne neće odbraniti.",
		"korkutTranslationOfAyah":"Reci: \"Ko će vas od Allaha zaštititi ako On hoće da vas zlo snađe, ili, ko vam može nauditi ako On želi da vam milost ukaže?\" Osim Allaha, oni neće naći sebi ni zaštitnika ni pomagača."
	},
	{
		"arabicTextofAyah":"۞ قَدۡ يَعۡلَمُ ٱللَّهُ ٱلۡمُعَوِّقِينَ مِنكُمۡ وَٱلۡقَآئِلِينَ لِإِخۡوَٰنِهِمۡ هَلُمَّ إِلَيۡنَاۖ وَلَا يَأۡتُونَ ٱلۡبَأۡسَ إِلَّا قَلِيلًا",
		"tafsirTextofAyah":"Uzvišeni Allah savršeno zna one koji obeshrabruju druge i odvraćaju ih od borbe na Allahovom putu s Poslanikom islama; one koji su svojim prijateljima govorili: “K nama priđite vi, budite s nama, a ostavite Poslanika i njegove drugove, nemojte se boriti u njihovim redovima! Budete li se pak borili – bojimo se da ćete poginuti.” Govorili su ovako svojim prijateljima obeshrabrujući ih, a u boj su vrlo rijetko išli. Tako postupahu da bi se sramote sačuvali, a ne da bi pomogli Allaha i Poslanika Njegovog.",
		"korkutTranslationOfAyah":"Allah dobro zna one među vama koji su druge zadržavali i prijateljima svojim govorili: \"Priključite se nama!\" – a samo su neki u boj išli"
	},
	{
		"arabicTextofAyah":"أَشِحَّةً عَلَيۡكُمۡۖ فَإِذَا جَآءَ ٱلۡخَوۡفُ رَأَيۡتَهُمۡ يَنظُرُونَ إِلَيۡكَ تَدُورُ أَعۡيُنُهُمۡ كَٱلَّذِي يُغۡشَىٰ عَلَيۡهِ مِنَ ٱلۡمَوۡتِۖ فَإِذَا ذَهَبَ ٱلۡخَوۡفُ سَلَقُوكُم بِأَلۡسِنَةٍ حِدَادٍ أَشِحَّةً عَلَى ٱلۡخَيۡرِۚ أُوْلَٰٓئِكَ لَمۡ يُؤۡمِنُواْ فَأَحۡبَطَ ٱللَّهُ أَعۡمَٰلَهُمۡۚ وَكَانَ ذَٰلِكَ عَلَى ٱللَّهِ يَسِيرٗا",
		"tafsirTextofAyah":"Dvoličnjaci su bili škrti spram Allahovog Poslanika, sallallahu 'alejhi ve sellem, i ashabā, pa nisu udjeljivali imetak, nisu zalagali svoje živote, nisu im poklanjali ljubav, nisu iskazivali prijateljstvo. Kad dođe do borbe i zavlada strah od smrti, vidiš dvoličnjake kako kolutaju očima zbog izbezumljenosti i uznemirenosti, pa liče čovjeku obeznanjenom uslijed težine smrtnih muka i neizvjesnosti. Pošto borba prestane i strah mine, oni vas vrijeđaju svojim, kao nož, oštrim jezicima. Eto tako je, a u srca dvoličnjakā nikad nije ušlo vjerovanje, pa će Allah, džellešanuhu, upropastiti njihova djela, neće im za njih dati nikakvu nagradu. Svemogućem je Allahu lahko kazniti dvoličnjake i osvetiti im se.",
		"korkutTranslationOfAyah":"ne želeći da vam pomognu. A kad zavlada strah, vidiš ih kako gledaju u tebe kolutajući svojim očima kao pred smrt onesviješćeni; čim strah mine, oni vas psuju svojim oštrim jezicima, škrti da učine bilo kakvo dobro. Oni ne vjeruju, i zato će Allah djela njihova poništiti; a to je Allahu lahko."
	},
	{
		"arabicTextofAyah":"يَحۡسَبُونَ ٱلۡأَحۡزَابَ لَمۡ يَذۡهَبُواْۖ وَإِن يَأۡتِ ٱلۡأَحۡزَابُ يَوَدُّواْ لَوۡ أَنَّهُم بَادُونَ فِي ٱلۡأَعۡرَابِ يَسۡـَٔلُونَ عَنۡ أَنۢبَآئِكُمۡۖ وَلَوۡ كَانُواْ فِيكُم مَّا قَٰتَلُوٓاْ إِلَّا قَلِيلٗا",
		"tafsirTextofAyah":"Dvoličnjaci misle da savezničke vojske, koje je Allah, džellešanuhu, ponizio i porazio, još nisu napustile okolicu Medine. A kad bi se saveznici ponovo pojavili nadomak Medine radi borbe protiv vjernikā, dvoličnjaci bi poželjeli da ne prisustvuju toj borbi nego da su negdje daleko među beduinima kako bi se raspitivali o ishodu borbe. Da dvoličnjaci sudjeluju s vama, o pravovjerni, u borbi na Allahu putu, tek malo bi se borili. Zbog toga na njih ne obraćajte pažnju i ne žalostite se zbog njih.",
		"korkutTranslationOfAyah":"Oni misle da saveznici još nisu otišli. A kad bi saveznici opet došli, najdraže bi im bilo da su među beduinima u pustinji i da se raspituju za vas; a da s vama ostanu, malo bi se borili."
	},
	{
		"arabicTextofAyah":"لَّقَدۡ كَانَ لَكُمۡ فِي رَسُولِ ٱللَّهِ أُسۡوَةٌ حَسَنَةٞ لِّمَن كَانَ يَرۡجُواْ ٱللَّهَ وَٱلۡيَوۡمَ ٱلۡأٓخِرَ وَذَكَرَ ٱللَّهَ كَثِيرٗا",
		"tafsirTextofAyah":"O vjernici, vi u Resulullahu, sallallahu 'alejhi ve sellem, imate prekrasan uzor da slijedite njegovu praksu, riječi i djela! On je bio u Bici na Hendeku, lično se borio, pa kako se možete sustezati od borbe! Resulullaha, sallallahu 'alejhi ve sellem, slijedi i za njime se povodi samo onaj ko se nada nagradi na Danu sudnjem, pa se za taj Dan priprema čineći dobra djela i mnogo Allaha spominjući. Onaj ko to ne čini, taj ne slijedi Poslanika.",
		"korkutTranslationOfAyah":"Vi u Allahovom Poslaniku imate divan uzor za onoga koji se nada Allahovoj milosti i nagradi na onome svijetu, i koji često Allaha spominje."
	},
	{
		"arabicTextofAyah":"وَلَمَّا رَءَا ٱلۡمُؤۡمِنُونَ ٱلۡأَحۡزَابَ قَالُواْ هَٰذَا مَا وَعَدَنَا ٱللَّهُ وَرَسُولُهُۥ وَصَدَقَ ٱللَّهُ وَرَسُولُهُۥۚ وَمَا زَادَهُمۡ إِلَّآ إِيمَٰنٗا وَتَسۡلِيمٗا",
		"tafsirTextofAyah":"A kad su vjernici ugledali savezničke vojske oko Medine, znali su da se približilo ostvarenje Allahova obećanja da će im dati pobjedu, pa su rekli: “Ovo je, evo, kušnja i čišćenje naših redova! Mi ćemo pobijediti! Ovo su nam obećali Allah i Poslanik islama! Svevišnji Allah i Njegov Poslanik istinu su govorili!” To što su vidjeli saveznike samo je povećalo uvjerenje kod vjernikā u istinitost Allahovog obećanja, predanost, povinovanje i zadovoljstvo Njegovom odredbom.",
		"korkutTranslationOfAyah":"A kad su vjernici saveznike ugledali, rekli su: \"Ovo je ono što su nam Allah i Poslanik Njegov obećali, i Allah i Poslanik Njegov su istinu govorili!\" – i to im je samo učvrstilo vjerovanje i predanost."
	},
	{
		"arabicTextofAyah":"مِّنَ ٱلۡمُؤۡمِنِينَ رِجَالٞ صَدَقُواْ مَا عَٰهَدُواْ ٱللَّهَ عَلَيۡهِۖ فَمِنۡهُم مَّن قَضَىٰ نَحۡبَهُۥ وَمِنۡهُم مَّن يَنتَظِرُۖ وَمَا بَدَّلُواْ تَبۡدِيلٗا",
		"tafsirTextofAyah":"Među vjernicima ima ljudi koji su iskreni u odnosu na zavjet dat Allahu, pa su Mu poslušni i odani, bore se na Njegovom putu, hrabro i postojano, te trpeljivo podnose poteškoće i neimaštinu. Među njima ima onih koji su već poginuli na Božijem putu, dok drugi očekuju jedno od dva dobra: pobjedu ili pogibiju, a, za razliku od dvoličnjakā, nisu ništa promijenili niti su obećanje prekršili.",
		"korkutTranslationOfAyah":"Ima vjernika koji ispunjavaju zavjet dat Allahu, ima ih koji su poginuli, i ima ih koji to očekuju – nisu ništa izmijenili –"
	},
	{
		"arabicTextofAyah":"لِّيَجۡزِيَ ٱللَّهُ ٱلصَّٰدِقِينَ بِصِدۡقِهِمۡ وَيُعَذِّبَ ٱلۡمُنَٰفِقِينَ إِن شَآءَ أَوۡ يَتُوبَ عَلَيۡهِمۡۚ إِنَّ ٱللَّهَ كَانَ غَفُورٗا رَّحِيمٗا",
		"tafsirTextofAyah":"To je stoga da bi Allah nagradio iskrene zbog iskrenosti njihove u riječima i djelima, te da bi, htjedne li, kaznio dvoličnjake, vjerolomne lažove, ne uputivši ih u islam pa da umru kao nevjernici; a možda neke uputi da se pokaju. Allah je, odista, Onaj Koji oprašta onima koji mnogo griješe, ako se pokaju, i On je Onaj Koji je samilostan spram onih koji se Njemu vrate priznajući svoje grijehe.",
		"korkutTranslationOfAyah":"da Allah nagradi iskrene za njihovu iskrenost, a da, ako hoće, stavi na muke licemjere ili da im oprosti, Allah zaista prašta i samilostan je."
	},
	{
		"arabicTextofAyah":"وَرَدَّ ٱللَّهُ ٱلَّذِينَ كَفَرُواْ بِغَيۡظِهِمۡ لَمۡ يَنَالُواْ خَيۡرٗاۚ وَكَفَى ٱللَّهُ ٱلۡمُؤۡمِنِينَ ٱلۡقِتَالَۚ وَكَانَ ٱللَّهُ قَوِيًّا عَزِيزٗا",
		"tafsirTextofAyah":"Allah je odbio nevjernike iz plemena Gatafan i Kurejš, od Medine, pa su se vratili noseći sa sobom poniženje, poraz i propast, nisu nikakva dobra vidjeli: nisu pobijedili, nisu ostvarili svoj naum. Osim toga, Plemeniti Allah poštedio je vjernike borbe, pomoću onog silnog vjetra i meleka koje je poslao s neba. Allah sve može učiniti, On unizuje Svoje neprijatelje i ostavlja ih na cjedilu; silan je u Svojoj vlasti i niko Mu nije ravan.",
		"korkutTranslationOfAyah":"Allah je nevjernike pune srdžbe odbio – nisu nimalo uspjeli – i vjernike je Allah borbe poštedio – Allah je, uistinu, moćan i silan –"
	},
	{
		"arabicTextofAyah":"وَأَنزَلَ ٱلَّذِينَ ظَٰهَرُوهُم مِّنۡ أَهۡلِ ٱلۡكِتَٰبِ مِن صَيَاصِيهِمۡ وَقَذَفَ فِي قُلُوبِهِمُ ٱلرُّعۡبَ فَرِيقٗا تَقۡتُلُونَ وَتَأۡسِرُونَ فَرِيقٗا",
		"tafsirTextofAyah":"Sveznajući Allah izveo je jevrejsko pleme Kurejza iz njihovih utvrda jer su pomagali saveznicima protiv vjernikā, i u njihova je srca golemi strah ulio, pa su poraženi i nadasve poniženi: vjernici su neke od njih pogubili, a neke zarobili.",
		"korkutTranslationOfAyah":"a sljedbenike Knjige, koji su ih pomagali, iz utvrda njihovih je izveo, i strah u srca njihova ulio, pa ste jedne pobili, a druge kao sužnje uzeli,"
	},
	{
		"arabicTextofAyah":"وَأَوۡرَثَكُمۡ أَرۡضَهُمۡ وَدِيَٰرَهُمۡ وَأَمۡوَٰلَهُمۡ وَأَرۡضٗا لَّمۡ تَطَـُٔوهَاۚ وَكَانَ ٱللَّهُ عَلَىٰ كُلِّ شَيۡءٖ قَدِيرٗا",
		"tafsirTextofAyah":"Potom vam je Allah, džellešanuhu, o muslimani, dao da naslijedite njihove domove, palmovike i bogatstvo: oružje i jahaće životinje, te vam je dao da stupite na njihovu teritoriju na koju, zbog zaštićenosti, prije niste stupali. Allah sve može učiniti i ništa Mu ne može umaći.",
		"korkutTranslationOfAyah":"i dao vam je da naslijedite zemlje njihove i domove njihove i bogatstva njihova, i zemlju kojom prije niste hodali – Allah sve može."
	},
	{
		"arabicTextofAyah":"يَٰٓأَيُّهَا ٱلنَّبِيُّ قُل لِّأَزۡوَٰجِكَ إِن كُنتُنَّ تُرِدۡنَ ٱلۡحَيَوٰةَ ٱلدُّنۡيَا وَزِينَتَهَا فَتَعَالَيۡنَ أُمَتِّعۡكُنَّ وَأُسَرِّحۡكُنَّ سَرَاحٗا جَمِيلٗا",
		"tafsirTextofAyah":"Božiji Poslaniče, reci svojim suprugama, koje su od tebe tražile da na njih trošiš više nego što si dotad trošio, a ti to nemaš: “Ako ovaj svijet i ukrase njegove želite, primite od mene otpremninu, dat ću vam onoliko koliko mogu i lijepo ću vas otpustiti, neću vas povrijediti niti ću vam kakvu štetu nanijeti.”",
		"korkutTranslationOfAyah":"O Vjerovjesniče, reci ženama svojim: \"Ako želite život na ovome svijetu i njegov sjaj, onda se odlučite, daću vam pristojnu otpremu i lijepo ću vas otpustiti."
	},
	{
		"arabicTextofAyah":"وَإِن كُنتُنَّ تُرِدۡنَ ٱللَّهَ وَرَسُولَهُۥ وَٱلدَّارَ ٱلۡأٓخِرَةَ فَإِنَّ ٱللَّهَ أَعَدَّ لِلۡمُحۡسِنَٰتِ مِنكُنَّ أَجۡرًا عَظِيمٗا",
		"tafsirTextofAyah":"“A ako je vaš cilj pak pokoravanje Allahu i Njegovom Poslaniku te sticanje nagrade na budućem svijetu, onda se strpite i budite zadovoljne onim što vam je dragi Allah dao. Uzvišeni je Allah dobročiniteljkama među vama pripremio nezamislivo veliku nagradu u Džennetu.”",
		"korkutTranslationOfAyah":"A ako želite Allaha, i Poslanika Njegova, i onaj svijet – pa, Allah je, doista, onima među vama koje čine dobra djela pripremio nagradu veliku.\""
	},
	{
		"arabicTextofAyah":"يَٰنِسَآءَ ٱلنَّبِيِّ مَن يَأۡتِ مِنكُنَّ بِفَٰحِشَةٖ مُّبَيِّنَةٖ يُضَٰعَفۡ لَهَا ٱلۡعَذَابُ ضِعۡفَيۡنِۚ وَكَانَ ذَٰلِكَ عَلَى ٱللَّهِ يَسِيرٗا",
		"tafsirTextofAyah":"O žene Poslanikove, ako bi se dogodilo da neka od vas učini očiti grijeh, Allah bi joj dao dvostruku kaznu u odnosu na druge žene, utoliko jer je dragi Allah vās počastio i odabrao nad ostalim ženama davši da budete suprugama najboljeg čovjeka, Resulullaha, sallallahu 'alejhi ve sellem! Allah je, džellešanuhu, kadar tako žestoko kazniti, to je Njemu lahko.",
		"korkutTranslationOfAyah":"O žene Vjerovjesnikove, ako bi koja od vas očit grijeh učinila, kazna bi joj udvostručena bila, a to je Allahu lahko;"
	},
	{
		"arabicTextofAyah":"۞ وَمَن يَقۡنُتۡ مِنكُنَّ لِلَّهِ وَرَسُولِهِۦ وَتَعۡمَلۡ صَٰلِحٗا نُّؤۡتِهَآ أَجۡرَهَا مَرَّتَيۡنِ وَأَعۡتَدۡنَا لَهَا رِزۡقٗا كَرِيمٗا",
		"tafsirTextofAyah":"S druge strane, Plemeniti Allah dat će, u odnosu na druge žene, dvostruku nagradu onoj Poslanikovoj ženi koja je odana Sveznajućem Allahu i koja dosljedno slijedi Poslanika islama – njoj je Allah, džellešanuhu, pripremio plemenitu opskrbu – džennet.",
		"korkutTranslationOfAyah":"a onoj koja se bude Allahu i Poslaniku Njegovu pokoravala i dobra djela činila – daćemo nagradu dvostruku i pripremićemo joj opskrbu plemenitu."
	},
	{
		"arabicTextofAyah":"يَٰنِسَآءَ ٱلنَّبِيِّ لَسۡتُنَّ كَأَحَدٖ مِّنَ ٱلنِّسَآءِ إِنِ ٱتَّقَيۡتُنَّۚ فَلَا تَخۡضَعۡنَ بِٱلۡقَوۡلِ فَيَطۡمَعَ ٱلَّذِي فِي قَلۡبِهِۦ مَرَضٞ وَقُلۡنَ قَوۡلٗا مَّعۡرُوفٗا",
		"tafsirTextofAyah":"O žene Resulullahove, vi ste na višem položaju i vrednije ste od drugih žena! Štaviše, vaš stepen nijedna žena ne može dostići ukoliko budete izvršavale vjeronaredbe i sustezala se od vjerozabrana. Stoga ne razgovarajte sa stranim muškarcima zavodljivim glasom koji će probuditi požudu i navesti na grijeh one čija su srca bolesna. Kad govorite, govorite pristojne riječi u kojima se ogleda ozbiljnost, i to onoliko koliko je potrebno.",
		"korkutTranslationOfAyah":"O žene Vjerovjesnikove, vi niste kao druge žene! Ako se Allaha bojite, na sebe pažnju govorom ne skrećite, pa da u napast dođe onaj čije je srce bolesno, i neusiljeno govorite!"
	},
	{
		"arabicTextofAyah":"وَقَرۡنَ فِي بُيُوتِكُنَّ وَلَا تَبَرَّجۡنَ تَبَرُّجَ ٱلۡجَٰهِلِيَّةِ ٱلۡأُولَىٰۖ وَأَقِمۡنَ ٱلصَّلَوٰةَ وَءَاتِينَ ٱلزَّكَوٰةَ وَأَطِعۡنَ ٱللَّهَ وَرَسُولَهُۥٓۚ إِنَّمَا يُرِيدُ ٱللَّهُ لِيُذۡهِبَ عَنكُمُ ٱلرِّجۡسَ أَهۡلَ ٱلۡبَيۡتِ وَيُطَهِّرَكُمۡ تَطۡهِيرٗا",
		"tafsirTextofAyah":"U kućama svojim boravite, u njima ste zaštićene i bliže ste čednosti; napolje izlazite samo onda kad to nalaže prijeka potreba. A nemojte, kao u davno neznabožačko doba prije islama, svoje draži i ljepotu pokazivati, te ne biti stidne. I obavljajte namaz, temeljito, pažljivo i odano, onako kako je propisan. I zekat na vaš imetak udjeljujte. Allahu se i Njegovom Poslaniku pokoravajte! Allah vam je ovo propisao upravo zato da vas, o porodico Resulullahova, sačuva i zaštiti od prljavštine grijeha i poroka. Allah vas želi temeljito očistiti od svega što vam ne priliči.",
		"korkutTranslationOfAyah":"U kućama svojim boravite i ljepotu svoju, kao u davno pagansko doba, ne pokazujte, i molitvu obavljajte i zekat dajite, i Allaha i Poslanika Njegova slušajte! Allah želi da od vas, o porodico Poslanikova, grijehe odstrani, i da vas potpuno očisti."
	},
	{
		"arabicTextofAyah":"وَٱذۡكُرۡنَ مَا يُتۡلَىٰ فِي بُيُوتِكُنَّ مِنۡ ءَايَٰتِ ٱللَّهِ وَٱلۡحِكۡمَةِۚ إِنَّ ٱللَّهَ كَانَ لَطِيفًا خَبِيرًا",
		"tafsirTextofAyah":"I pamtite, o žene Poslanikove, ajete i hadise koji se kazuju u Resulullahovim, sallallahu alejhi ve sellem, kućama. Allah je bio dobar prema vama kad vas je odabrao da budete Poslanikove žene, majke svih pravovjernih.",
		"korkutTranslationOfAyah":"I pamtite Allahove ajete i mudrost koja se kazuje u domovima vašim; – Allah je, uistinu, dobar i sve zna."
	},
	{
		"arabicTextofAyah":"إِنَّ ٱلۡمُسۡلِمِينَ وَٱلۡمُسۡلِمَٰتِ وَٱلۡمُؤۡمِنِينَ وَٱلۡمُؤۡمِنَٰتِ وَٱلۡقَٰنِتِينَ وَٱلۡقَٰنِتَٰتِ وَٱلصَّٰدِقِينَ وَٱلصَّٰدِقَٰتِ وَٱلصَّٰبِرِينَ وَٱلصَّٰبِرَٰتِ وَٱلۡخَٰشِعِينَ وَٱلۡخَٰشِعَٰتِ وَٱلۡمُتَصَدِّقِينَ وَٱلۡمُتَصَدِّقَٰتِ وَٱلصَّٰٓئِمِينَ وَٱلصَّٰٓئِمَٰتِ وَٱلۡحَٰفِظِينَ فُرُوجَهُمۡ وَٱلۡحَٰفِظَٰتِ وَٱلذَّٰكِرِينَ ٱللَّهَ كَثِيرٗا وَٱلذَّٰكِرَٰتِ أَعَدَّ ٱللَّهُ لَهُم مَّغۡفِرَةٗ وَأَجۡرًا عَظِيمٗا",
		"tafsirTextofAyah":"Muslimanima i muslimankama koji se povinuju šerijatu, i vjernicima i vjernicama u Allaha, Njegovog Poslanika i Posljednji dan, i muškarcima i ženama koji su poslušni Allahu i Vjerovjesniku, sallallahu alejhi ve sellem, i muškarcima i ženama koji su iskreni u vjerovanju i riječima, i muškarcima i ženama koji su strpljivi, i muškarcima i ženama koji su skrušeni i boje se Allahove srdžbe i kazne, i muškarcima i ženama koji izdvajaju zekat i dobrovoljnu milostinju, i muškarcima i ženama koji poste obavezni i dobrovoljni post, i muškarcima i ženama koji su kreposni i ne čine ono što je zabranjeno, te ne pokazuju svoja stidna mjesta pred onima koji ih ne smiju vidjeti i ne gledaju u ono u šta se ne smije gledati, i muškarcima i ženama koji mnogo, javno i tajno, spominju Uzvišenog Allaha, srcem i jezikom – svima njima Uzvišeni je Allah pripremio na ahiretu, zaista, oprost i golemu nagradu – džennet.",
		"korkutTranslationOfAyah":"Muslimanima i muslimankama, i vjernicima i vjernicama, i poslušnim muškarcima i poslušnim ženama, i iskrenim muškarcima i iskrenim ženama, i strpljivim muškarcima i strpljivim ženama, i poniznim muškarcima i poniznim ženama, i muškarcima koji dijele zekat i ženama koje dijele zekat, i muškarcima koji poste i ženama koje poste, i muškarcima koji o svojim stidnim mjestima vode brigu i ženama koje o svojim stidnim mjestima vode brigu, i muškarcima koji često spominju Allaha i ženama koje često spominju Allaha – Allah je, doista, za sve njih oprost i veliku nagradu pripremio."
	},
	{
		"arabicTextofAyah":"وَمَا كَانَ لِمُؤۡمِنٖ وَلَا مُؤۡمِنَةٍ إِذَا قَضَى ٱللَّهُ وَرَسُولُهُۥٓ أَمۡرًا أَن يَكُونَ لَهُمُ ٱلۡخِيَرَةُ مِنۡ أَمۡرِهِمۡۗ وَمَن يَعۡصِ ٱللَّهَ وَرَسُولَهُۥ فَقَدۡ ضَلَّ ضَلَٰلٗا مُّبِينٗا",
		"tafsirTextofAyah":"Kad Sveznajući Allah i Poslanik, sallallahu alejhi ve sellem, donesu neki propis, nije dozvoljeno ni vjerniku ni vjernici da se protive istom tom propisu te da izaberu nešto drugo, već se moraju povinovati i biti time zadovoljni. Znajte da se prepustio očitoj stranputici i da pouzdano griješi onaj ko se protivi Allahu, džellešanuhu, i Njegovom Poslaniku!",
		"korkutTranslationOfAyah":"Kada Allah i Poslanik Njegov nešto odrede, onda ni vjernik ni vjernica nemaju pravo po svom nahođenju postupiti. A ko Allaha i Njegova Poslanika ne posluša, taj je sigurno skrenuo s Pravoga puta."
	},
	{
		"arabicTextofAyah":"وَإِذۡ تَقُولُ لِلَّذِيٓ أَنۡعَمَ ٱللَّهُ عَلَيۡهِ وَأَنۡعَمۡتَ عَلَيۡهِ أَمۡسِكۡ عَلَيۡكَ زَوۡجَكَ وَٱتَّقِ ٱللَّهَ وَتُخۡفِي فِي نَفۡسِكَ مَا ٱللَّهُ مُبۡدِيهِ وَتَخۡشَى ٱلنَّاسَ وَٱللَّهُ أَحَقُّ أَن تَخۡشَىٰهُۖ فَلَمَّا قَضَىٰ زَيۡدٞ مِّنۡهَا وَطَرٗا زَوَّجۡنَٰكَهَا لِكَيۡ لَا يَكُونَ عَلَى ٱلۡمُؤۡمِنِينَ حَرَجٞ فِيٓ أَزۡوَٰجِ أَدۡعِيَآئِهِمۡ إِذَا قَضَوۡاْ مِنۡهُنَّ وَطَرٗاۚ وَكَانَ أَمۡرُ ٱللَّهِ مَفۡعُولٗا",
		"tafsirTextofAyah":"I kad ti, Božiji Poslaniče, reče Zejdu b. Harisi, radijallahu anhu, koga je Allah blagodarovao islamom, a koga si i ti blagodarovao oslobodivši ga ropstva i posinivši ga: “Zejde, zadrži svoju ženu, Zejnebu b. Džahš, nemoj se od nje rastaviti i boj se Allaha izvršavajući vjerske naredbe, a sustežući se od vjerskih zabrana!”, u duši svojoj krio si da te Sveznajući Allah obavijestio da će se Zejd rastaviti od Zejnebe i da ćeš se ti njome oženiti; ti si skrivao da će Allah to objelodaniti. Ljudi si se plašio, a preče ti je Silnog se Allaha bojati. I nakon što je Zejd, radijallahu anhu, živio sa Zejnebom stanovito vrijeme i od nje se razveo te je istekao priček poslije rastave, Uzvišeni je Allah Poslanika oženio Zejnebom b. Džahš, radijallahu anha, da bi se obezvrijedio dotad važeći običaj da se ne stupa u brak sa ženom posinka nakon što se on od nje rastavi i njen priček istekne, i da objasni da vjernici koji tako postupe nisu griješni. Allahova se zapovijest neizostavno mora izvršiti.",
		"korkutTranslationOfAyah":"A kad ti reče onome kome je Allah milost darovao, a kome si i ti dobro učinio: \"Zadrži ženu svoju i boj se Allaha!\" – u sebi si skrivao ono što će Allah objelodaniti i ljudi si se bojao, a preče je da se Allaha bojiš. I pošto je Zejd s njoj živio i od nje se razveo, Mi smo je za tebe udali kako se vjernici ne bi ustručavali više da se žene ženama posinaka svojih kad se oni od njih razvedu – kako Allah odredi, onako treba biti."
	},
	{
		"arabicTextofAyah":"مَّا كَانَ عَلَى ٱلنَّبِيِّ مِنۡ حَرَجٖ فِيمَا فَرَضَ ٱللَّهُ لَهُۥۖ سُنَّةَ ٱللَّهِ فِي ٱلَّذِينَ خَلَوۡاْ مِن قَبۡلُۚ وَكَانَ أَمۡرُ ٱللَّهِ قَدَرٗا مَّقۡدُورًا",
		"tafsirTextofAyah":"Allahovu Poslaniku, sallallahu alejhi ve sellem, nije grijeh stupiti u brak sa ženom posinka nakon što se on od nje rastavi, to je Resulullahu Allah dozvolio, kao što je dozvolio i poslanicima prije njega. Allah je dakle to dozvolio, te Poslanik glede toga nema izbora. Allahova se odredba ne može poništiti.",
		"korkutTranslationOfAyah":"Vjerovjesniku nije teško da čini ono što mu Allah odredi jer takav je bio Allahov propis i za one koji su prije bili i nestali – a Allahova zapovijed je odredba konačna –"
	},
	{
		"arabicTextofAyah":"ٱلَّذِينَ يُبَلِّغُونَ رِسَٰلَٰتِ ٱللَّهِ وَيَخۡشَوۡنَهُۥ وَلَا يَخۡشَوۡنَ أَحَدًا إِلَّا ٱللَّهَۗ وَكَفَىٰ بِٱللَّهِ حَسِيبٗا",
		"tafsirTextofAyah":"Veliku će nagradu Svemogući Allah dati vjerovjesnicima, koji dostavljaju Allahove poslanice ljudima, pozivaju u islam, savjetodavno se odnoseći spram umeta i boje se isključivo Uzvišenog Allaha. A dovoljno je to što će se za sve riječi i djela pred Allahom račun polagati. Onaj ko bude dobro činio bit će dobrim nagrađen, a onaj ko zlo bude činio bit će kažnjen.",
		"korkutTranslationOfAyah":"za one koji su Allahove poslanice dostavljali i od Njega strahovali, i koji se nikoga, osim Allaha, nisu bojali. – A dovoljno je to što će se pred Allahom račun polagati!"
	},
	{
		"arabicTextofAyah":"مَّا كَانَ مُحَمَّدٌ أَبَآ أَحَدٖ مِّن رِّجَالِكُمۡ وَلَٰكِن رَّسُولَ ٱللَّهِ وَخَاتَمَ ٱلنَّبِيِّـۧنَۗ وَكَانَ ٱللَّهُ بِكُلِّ شَيۡءٍ عَلِيمٗا",
		"tafsirTextofAyah":"Resulullah, sallallahu alejhi ve sellem, nije roditelj vaš, a ni Zejdov, pa da mu bude zabranjeno stupiti u brak s njegovom bivšom ženom, ali jest Allahov Poslanik i posljednji Vjerovjesnik. Svevišnji Allah dobro zna šta radite vi, nijedna Mu tajna nije skrivena.",
		"korkutTranslationOfAyah":"Muhammed nije roditelj nijednom od vaših ljudi, nego je Allahov poslanik i posljednji vjerovjesnik – a Allah sve dobro zna."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُواْ ٱذۡكُرُواْ ٱللَّهَ ذِكۡرٗا كَثِيرٗا",
		"tafsirTextofAyah":"O vi koji iskreno vjerujete u Allaha i u šerijat koji vam je objavio, valja vam Allaha danonoćno spominjati, jezikom, srcem i udovima.",
		"korkutTranslationOfAyah":"O vjernici, često Allaha spominjite i hvalite,"
	},
	{
		"arabicTextofAyah":"وَسَبِّحُوهُ بُكۡرَةٗ وَأَصِيلًا",
		"tafsirTextofAyah":"Slavite dragog Allaha i svjedočite da je On jedini istinski Bog, i to ujutro, početkom dana, te navečer, krajem dana, tim prije jer su to odabrana vremena.",
		"korkutTranslationOfAyah":"i ujutro i navečer Ga veličajte,"
	},
	{
		"arabicTextofAyah":"هُوَ ٱلَّذِي يُصَلِّي عَلَيۡكُمۡ وَمَلَٰٓئِكَتُهُۥ لِيُخۡرِجَكُم مِّنَ ٱلظُّلُمَٰتِ إِلَى ٱلنُّورِۚ وَكَانَ بِٱلۡمُؤۡمِنِينَ رَحِيمٗا",
		"tafsirTextofAyah":"Allah, džellešanuhu, jest Onaj Koji vam ukazuje Svoju milost i pohvaljuje vas, a meleki za vas mole da bi vas izveo iz tmina nevjerstva ka svjetlosti vjerovanja. Uzvišeni je Allah samilostan prema vjernicima, te ih neće kazniti ukoliko budu izvršavali ono čime su vjerom obavezani, a budu se sustezali od onog što im je vjerom zabranjeno.",
		"korkutTranslationOfAyah":"On vas blagosilja, a i meleki Njegovi, da bi vas iz tmina na svjetlo izveo – On je prema vjernicima samilostan –"
	},
	{
		"arabicTextofAyah":"تَحِيَّتُهُمۡ يَوۡمَ يَلۡقَوۡنَهُۥ سَلَٰمٞۚ وَأَعَدَّ لَهُمۡ أَجۡرٗا كَرِيمٗا",
		"tafsirTextofAyah":"Pozdrav vjernikā u džennetu, na Dan kad sretnu Sveznajućeg Allaha, selam će biti (selam označava sigurnost i spas od svakog zla). Vjernicima je Plemeniti Allah u džennetu pripremio plemenitu nagradu zato što su Mu bili poslušni i sustezali se od činjenja grijeha.",
		"korkutTranslationOfAyah":"a na Dan kad oni pred Njega stanu, On će ih pozdravljati sa: \"Mir vama!\" – i On im je pripremio nagradu plemenitu."
	},
	{
		"arabicTextofAyah":"يَٰٓأَيُّهَا ٱلنَّبِيُّ إِنَّآ أَرۡسَلۡنَٰكَ شَٰهِدٗا وَمُبَشِّرٗا وَنَذِيرٗا",
		"tafsirTextofAyah":"Poslaniče, tebe je Sveznajući Allah poslao kao svjedoka protiv ljudi da si im dostavio Poslanicu s kojom si poslat, i kao radovjesnika vjernicima da će im Gospodar dati džennet, i kao opominjatelja nevjernicima da će imati neprebolnu patnju.",
		"korkutTranslationOfAyah":"O Vjerovjesniče, Mi smo te poslali kao svjedoka i kao donosioca radosnih vijesti i kao poslanika koji opominje,"
	},
	{
		"arabicTextofAyah":"وَدَاعِيًا إِلَى ٱللَّهِ بِإِذۡنِهِۦ وَسِرَاجٗا مُّنِيرٗا",
		"tafsirTextofAyah":"Allah te je, Poslaniče milosti, poslao kao onog koji će pozivati u to da se Allah smatra jedinim Bogom i da Mu se bude poslušno, te kao svjetionika blistavog za sve one koji žele Pravim putem poći.",
		"korkutTranslationOfAyah":"da – po Njegovom naređenju – pozivaš k Allahu, i kao svjetiljku koja sija."
	},
	{
		"arabicTextofAyah":"وَبَشِّرِ ٱلۡمُؤۡمِنِينَ بِأَنَّ لَهُم مِّنَ ٱللَّهِ فَضۡلٗا كَبِيرٗا",
		"tafsirTextofAyah":"Allahov Poslaniče, obraduj vjernike, koji prakticiraju vjeru, time da će im Allah, džellešanuhu, dati pobjedu na ovom svijetu i spas na ahiretu tako što će ući u džennet.",
		"korkutTranslationOfAyah":"I obraduj vjernike da će Allah na njih veliku milost prosuti,"
	},
	{
		"arabicTextofAyah":"وَلَا تُطِعِ ٱلۡكَٰفِرِينَ وَٱلۡمُنَٰفِقِينَ وَدَعۡ أَذَىٰهُمۡ وَتَوَكَّلۡ عَلَى ٱللَّهِۚ وَكَفَىٰ بِٱللَّهِ وَكِيلٗا",
		"tafsirTextofAyah":"I nemoj, Poslaniče islama, nevjernike i dvoličnjake slušati u njihovu zahtjevu da se odvraća od Allahoovog puta, okreni se od njih! Možda će to doprinijeti da povjeruju i prihvate ono što si donio. Na dragog se Allaha u svemu osloni, Njemu sve Svoje potrebe povjeri, Allah će te sačuvati od onog od čega strahuješ, pomoći će ti protiv neprijatelja. Na Gospodara se ljudi oslanjaju u svjetovnim i vjerskim pitanjima, jer On im je dovoljan.",
		"korkutTranslationOfAyah":"a ne slušaj nevjernike i licemjere, i na uvrede njihove pažnju ne obraćaj i u Allaha se pouzdaj, Allah je dovoljan kao zaštitnik."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُوٓاْ إِذَا نَكَحۡتُمُ ٱلۡمُؤۡمِنَٰتِ ثُمَّ طَلَّقۡتُمُوهُنَّ مِن قَبۡلِ أَن تَمَسُّوهُنَّ فَمَا لَكُمۡ عَلَيۡهِنَّ مِنۡ عِدَّةٖ تَعۡتَدُّونَهَاۖ فَمَتِّعُوهُنَّ وَسَرِّحُوهُنَّ سَرَاحٗا جَمِيلٗا",
		"tafsirTextofAyah":"O vi koji vjerujete u Allaha i postupate u skladu sa šerijatom, kad se vjernicama vjenčate pa ih zatim pustite prije nego što stupite s njima u spolni odnos, one u tom slučaju nisu dužne čekati određeno vrijeme (iddet), bez obzira na to računao se iddet po mjesečnim pranjima ili mjesecima (pomoću toga se ustanovi jesu li noseće ili nisu), već ih darujte, shodno svojim mogućnostima, čime ćete ih utješiti i svoju nesmotrenost i podbacivanje ispraviti; od njih se rastavite ne iznoseći njihove eventualne mahane i ne vrijeđajući ih.",
		"korkutTranslationOfAyah":"O vjernici, kad se vjernicama oženite, a onda ih, prije stupanja u bračni odnos, pustite, one nisu dužne čekati određeno vrijeme koje ćete vi brojati, već ih darujte i lijepo ih otpremite."
	},
	{
		"arabicTextofAyah":"يَٰٓأَيُّهَا ٱلنَّبِيُّ إِنَّآ أَحۡلَلۡنَا لَكَ أَزۡوَٰجَكَ ٱلَّٰتِيٓ ءَاتَيۡتَ أُجُورَهُنَّ وَمَا مَلَكَتۡ يَمِينُكَ مِمَّآ أَفَآءَ ٱللَّهُ عَلَيۡكَ وَبَنَاتِ عَمِّكَ وَبَنَاتِ عَمَّٰتِكَ وَبَنَاتِ خَالِكَ وَبَنَاتِ خَٰلَٰتِكَ ٱلَّٰتِي هَاجَرۡنَ مَعَكَ وَٱمۡرَأَةٗ مُّؤۡمِنَةً إِن وَهَبَتۡ نَفۡسَهَا لِلنَّبِيِّ إِنۡ أَرَادَ ٱلنَّبِيُّ أَن يَسۡتَنكِحَهَا خَالِصَةٗ لَّكَ مِن دُونِ ٱلۡمُؤۡمِنِينَۗ قَدۡ عَلِمۡنَا مَا فَرَضۡنَا عَلَيۡهِمۡ فِيٓ أَزۡوَٰجِهِمۡ وَمَا مَلَكَتۡ أَيۡمَٰنُهُمۡ لِكَيۡلَا يَكُونَ عَلَيۡكَ حَرَجٞۗ وَكَانَ ٱللَّهُ غَفُورٗا رَّحِيمٗا",
		"tafsirTextofAyah":"O Poslaniče, Mudri Allah dozvolio ti je da stupiš u brak sa ženama kojima si dao vjenčane darove njihove, i dozvolio ti je one žene koje ti Allah, iz Svoje dobrote, dodijeli kao robinje iz ratnog plijena, i dozvolio ti je da sklopiš brak s amidžičnama svojim, i s kćerima tetaka svojih po ocu, i s kćerima svog daidže, i s kćerima svojih tetaka po materi koje su se s tobom iselile iz Meke u Medinu, i dozvolio ti je Allah, Vjerovjesniče, da, bez davanja vjenčanog dara, stupiš u brak sa ženom vjernicom koja ti se daruje, ako se htjedneš njome oženiti – a ovo potonje samo za tebe važi, a ne i za ostale vjernike, tj. samo se ti možeš oženiti ženom koja ti se pokloni. Allah, džellešanuhu, dobro zna šta je propisao vjernicima u vezi s njihovim ženama i robinjama – da ne mogu imati više od četiri žene, a da mogu imati robinja onoliko koliko hoće. Allah je isključivo tebi, Vjeronavjestitelju, dao određene olakšice, da ne bi osjetio nelagodu u pogledu sklapanja braka sa spomenutim kategorijama. A Allah mnogo prašta Svojim robovima, samilostan je i izuzetno dobar prema iskrenim pokajnicima.",
		"korkutTranslationOfAyah":"O Vjerovjesniče, Mi smo ti dopustili da budu žene tvoje one kojima si dao vjenčane darove njihove, i one u vlasti tvojoj koje ti je Allah dao iz plijena, i kćeri amidža tvojih, i kćeri tetaka tvojih po ocu, i kćeri daidža tvojih, i kćeri tetaka tvojih po materi koje su se s tobom iselile, i samo tebi, a ne ostalim vjernicima – ženu-vjernicu koja sebe pokloni Vjerovjesniku, ako se Vjerovjesnik hoće njome oženiti – da ti ne bi bilo teško. Mi znamo šta smo propisali vjernicima kada je riječ o ženama njihovim i o onima koje su u vlasništvu njihovu. – A Allah prašta i samilostan je."
	},
	{
		"arabicTextofAyah":"۞ تُرۡجِي مَن تَشَآءُ مِنۡهُنَّ وَتُـٔۡوِيٓ إِلَيۡكَ مَن تَشَآءُۖ وَمَنِ ٱبۡتَغَيۡتَ مِمَّنۡ عَزَلۡتَ فَلَا جُنَاحَ عَلَيۡكَۚ ذَٰلِكَ أَدۡنَىٰٓ أَن تَقَرَّ أَعۡيُنُهُنَّ وَلَا يَحۡزَنَّ وَيَرۡضَيۡنَ بِمَآ ءَاتَيۡتَهُنَّ كُلُّهُنَّۚ وَٱللَّهُ يَعۡلَمُ مَا فِي قُلُوبِكُمۡۚ وَكَانَ ٱللَّهُ عَلِيمًا حَلِيمٗا",
		"tafsirTextofAyah":"Koju god od svojih supruga hoćeš možeš zanemariti u pogledu njezina prava da noćiš kod nje, koju god hoćeš možeš primiti, a možeš onu koju si udaljio zatražiti da noćiš s njome – nijedno od toga neće ti biti upisano u grijeh. To što ti imaš pravo na izbor u ovom, samo će povećati njihovu radost, a neće se žalostiti, te će sve biti zadovoljne onim što im ti daješ. One znaju da nećeš izostaviti svoju obavezu i uskratiti njihovo pravo. Sveznajući Allah savršeno dobro zna da postoje ljudi koji ne vole svoje žene ravnomjerno. Allah, džellešanuhu, zna šta se nalazi u srcima vašim, blag je, pa ne izlaže griješnike kazni sve dok im ne pruži priliku da se pokaju i ne požuruje s kaznom, ne bi li se ljudi pokajali.",
		"korkutTranslationOfAyah":"Možeš zanemariti one među njima koje hoćeš i možeš pozvati sebi onu koju hoćeš, a možeš zatražiti onu koju si udaljio, nijedno od toga nije tvoj grijeh. Najlakše će tako one radosne biti i neće se žalostiti i tako će sve onim što im ti daješ zadovoljne biti – a Allah zna šta je u srcima vašim; Allah zna sve i blag je."
	},
	{
		"arabicTextofAyah":"لَّا يَحِلُّ لَكَ ٱلنِّسَآءُ مِنۢ بَعۡدُ وَلَآ أَن تَبَدَّلَ بِهِنَّ مِنۡ أَزۡوَٰجٖ وَلَوۡ أَعۡجَبَكَ حُسۡنُهُنَّ إِلَّا مَا مَلَكَتۡ يَمِينُكَۗ وَكَانَ ٱللَّهُ عَلَىٰ كُلِّ شَيۡءٖ رَّقِيبٗا",
		"tafsirTextofAyah":"Poslaniče islama, nije ti dozvoljeno da se ženiš na žene koje imaš, niti imaš pravo umjesto svojih žena koje spadaju u neke prethodno spomenute kategorije, uzeti drugu ženu, a od svoje se rastaviti, pa makar te ova zadivila svojom ljepotom. A kad su posrijedi robinje, možeš ih imati koliko hoćeš. Imajte na umu da dragi Allah nad svime bdi. Ovaj propis ukazuje na vrijednost majki pravovjernih: Poslaniku je zabranjeno da se od njih rastavi, kao što je zabranjeno i to da na njih dovede neku ženu.",
		"korkutTranslationOfAyah":"Od sada ti nisu dopuštene druge žene, ni da umjesto njih neku drugu uzmeš, makar te i zadivila ljepota njihova, osim onih koje postanu robinje tvoje. – A Allah na sve motri."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُواْ لَا تَدۡخُلُواْ بُيُوتَ ٱلنَّبِيِّ إِلَّآ أَن يُؤۡذَنَ لَكُمۡ إِلَىٰ طَعَامٍ غَيۡرَ نَٰظِرِينَ إِنَىٰهُ وَلَٰكِنۡ إِذَا دُعِيتُمۡ فَٱدۡخُلُواْ فَإِذَا طَعِمۡتُمۡ فَٱنتَشِرُواْ وَلَا مُسۡتَـٔۡنِسِينَ لِحَدِيثٍۚ إِنَّ ذَٰلِكُمۡ كَانَ يُؤۡذِي ٱلنَّبِيَّ فَيَسۡتَحۡيِۦ مِنكُمۡۖ وَٱللَّهُ لَا يَسۡتَحۡيِۦ مِنَ ٱلۡحَقِّۚ وَإِذَا سَأَلۡتُمُوهُنَّ مَتَٰعٗا فَسۡـَٔلُوهُنَّ مِن وَرَآءِ حِجَابٖۚ ذَٰلِكُمۡ أَطۡهَرُ لِقُلُوبِكُمۡ وَقُلُوبِهِنَّۚ وَمَا كَانَ لَكُمۡ أَن تُؤۡذُواْ رَسُولَ ٱللَّهِ وَلَآ أَن تَنكِحُوٓاْ أَزۡوَٰجَهُۥ مِنۢ بَعۡدِهِۦٓ أَبَدًاۚ إِنَّ ذَٰلِكُمۡ كَانَ عِندَ ٱللَّهِ عَظِيمًا",
		"tafsirTextofAyah":"O vi koji vjerujete u Allaha i slijedite šerijat, nemojte zalaziti u Poslanikove odaje, osim ako vam se dopusti da biste jeli, ali ne da biste spremanje jela čekali! Stoga, kad vam Poslanik, sallallahu alejhi ve sellem, dozvoli, uđite u njegovu kuću, jedite i raziđite se ne slušajući Resulullahov, sallallahu alejhi ve sellem, razgovor sa svojom čeljadi. Budete li čekali spremanje jela i slušali šta Vjerovjesnik, sallallahu alejhi ve sellem, govori sa svojom čeljadi, znajte da ste ga uznemirili i doveli u neprijatan položaj, a on, čovjek besprijekorna morala, pred vama se stidi, pa vam neće, iako to ima pravo, reći da izađete iz njegove kuće, dok se Allah ne stidi zapovjediti slijeđenje istine. Eto, Allah vam to naređuje, da ne biste uznemirili Poslanika islama. Vjernici, kad od Resulullahovih, sallallahu alejhi ve sellem, žena zatražite nešto, iza zastora zatražite, daleko od svake sumnje i čuvajući čast. U tome za vas i za njih ima više kreposti, to je čistije za sve vas, utoliko jer se u ljudima i ženama nalaze određene primisli koje šejtan podstiče. Traženje iza zastora način je da se sačuva krepost, čistota i stid, a izravno traženje i gledanje u žene neizostavno vodi u smutnju. Znajte, o pravovjerni, da vam je zabranjeno uznemiravati Resulullaha, sallallahu alejhi ve sellem, tako što ćete boraviti u njegovoj kući onoliko vremena koliko ne treba, i da vam je zabranjeno da se poslije smrti njegove ikad njegovim ženama oženite, jer su one majke pravovjernih, a čovjeku nije dozvoljeno da se oženi svojom majkom. Ako neko uznemiri Vjerovjesnika, sallallahu alejhi ve sellem, ili pak stupi u brak s njegovim ženama – to bi u Allaha bio grijeh golemi.",
		"korkutTranslationOfAyah":"O vjernici, ne ulazite u sobe Vjerovjesnikove, osim ako vam se dopusti radi jela, ali ne da čekate da se ono zgotovi; tek kad budete pozvani, onda uđite, i pošto jedete, raziđite se ne upuštajući se jedni sa drugima u razgovor. To smeta Vjerovjesniku, a on se stidi da vam to rekne, a Allah se ne stidi istine. A ako od njih nešto tražite, tražite to od njih iza zastora. To je čistije i za vaša i za njihova srca. Vama nije dopušteno da Allahova Poslanika uznemirujete niti da se ženama njegovim poslije smrti njegove ikada oženite. To bi, uistinu, kod Allaha, bio velik grijeh!"
	},
	{
		"arabicTextofAyah":"إِن تُبۡدُواْ شَيۡـًٔا أَوۡ تُخۡفُوهُ فَإِنَّ ٱللَّهَ كَانَ بِكُلِّ شَيۡءٍ عَلِيمٗا",
		"tafsirTextofAyah":"Budete li neka svoja djela javno činili ili ih pak budete tajili – pa Allah, jer je Sveznajući, dobro zna šta tajite i šta na javu iznosite, i svakom će dati ono što je zaslužio: onima koji su bili dobri, dobro će dati, a onima što zlo činjahu, kaznu će dati.",
		"korkutTranslationOfAyah":"Iznosili vi o tome šta u javnost ili to u sebi krili, pa, Allah sve zna."
	},
	{
		"arabicTextofAyah":"لَّا جُنَاحَ عَلَيۡهِنَّ فِيٓ ءَابَآئِهِنَّ وَلَآ أَبۡنَآئِهِنَّ وَلَآ إِخۡوَٰنِهِنَّ وَلَآ أَبۡنَآءِ إِخۡوَٰنِهِنَّ وَلَآ أَبۡنَآءِ أَخَوَٰتِهِنَّ وَلَا نِسَآئِهِنَّ وَلَا مَا مَلَكَتۡ أَيۡمَٰنُهُنَّۗ وَٱتَّقِينَ ٱللَّهَۚ إِنَّ ٱللَّهَ كَانَ عَلَىٰ كُلِّ شَيۡءٖ شَهِيدًا",
		"tafsirTextofAyah":"Ženama nije grijeh da budu otkrivene pred svojim očevima, i pred svojim sinovima, i pred svojom braćom, i pred sinovima braće svoje, i pred sinovima sestara svojih, bez obzira na to radilo se o srodstvu po krvi ili o srodstvu po mlijeku. I nije im grijeh da ih vjernice vide bez hidžaba, kao i robovi. O žene, bojte se Allaha izvršavajući vjeronaredbe i sustežući se od vjerozabrana. Allah zna šta činite!",
		"korkutTranslationOfAyah":"Njima nije grijeh da budu otkrivene pred očevima svojim, i sinovima svojim, i braćom svojom, i sinovima braće svoje, i sinovima sestara svojih, i ženama vjernicama, i pred onima koje su u vlasništvu njihovu. I Allaha se bojte, jer Allahu, doista, nije skriveno ništa."
	},
	{
		"arabicTextofAyah":"إِنَّ ٱللَّهَ وَمَلَٰٓئِكَتَهُۥ يُصَلُّونَ عَلَى ٱلنَّبِيِّۚ يَٰٓأَيُّهَا ٱلَّذِينَ ءَامَنُواْ صَلُّواْ عَلَيۡهِ وَسَلِّمُواْ تَسۡلِيمًا",
		"tafsirTextofAyah":"Vjerovjesnika, sallallahu alejhi ve sellem, blagosilja Milostivi Allah hvaleći ga i spominjući kod meleka čestitih, a meleki, opet, blagosiljaju Resulullaha, sallallahu alejhi ve sellem, moleći se Allahu za njega. O vi koji vjerujete u Allaha i postupate sukladno vjerozakonu koji je objavio, donosite na Poslanika milosti salavate i šaljite mu pozdrave!",
		"korkutTranslationOfAyah":"Allah i meleki Njegovi blagosilju Vjerovjesnika. O vjernici, blagosiljajte ga i vi i šaljite mu pozdrav!"
	},
	{
		"arabicTextofAyah":"إِنَّ ٱلَّذِينَ يُؤۡذُونَ ٱللَّهَ وَرَسُولَهُۥ لَعَنَهُمُ ٱللَّهُ فِي ٱلدُّنۡيَا وَٱلۡأٓخِرَةِ وَأَعَدَّ لَهُمۡ عَذَابٗا مُّهِينٗا",
		"tafsirTextofAyah":"One koji vrijeđaju Uzvišenog Allaha i Resulullaha, sallallahu alejhi ve sellem, riječima ili djelima, Allah će udaljiti od Svoje milosti na oba svijeta. On im je na budućem svijetu pripremio ponižavajuću kaznu zbog toga što su uznemiravali Poslanika. To će im biti prikladna kazna.",
		"korkutTranslationOfAyah":"One koji Allaha i Poslanika Njegova budu vrijeđali Allah će i na ovome i na onome svijetu prokleti, i sramnu im patnju pripremiti."
	},
	{
		"arabicTextofAyah":"وَٱلَّذِينَ يُؤۡذُونَ ٱلۡمُؤۡمِنِينَ وَٱلۡمُؤۡمِنَٰتِ بِغَيۡرِ مَا ٱكۡتَسَبُواْ فَقَدِ ٱحۡتَمَلُواْ بُهۡتَٰنٗا وَإِثۡمٗا مُّبِينٗا",
		"tafsirTextofAyah":"A oni koji vrijeđaju vjernike i vjernice riječima i djelima, premda to oni nisu zaslužili, čine očitu potvoru i grijeh jasni uprtili su.",
		"korkutTranslationOfAyah":"A oni koji vjernike i vjernice vrijeđaju, a oni to ne zaslužuju, tovare na sebe klevetu i pravi grijeh."
	},
	{
		"arabicTextofAyah":"يَٰٓأَيُّهَا ٱلنَّبِيُّ قُل لِّأَزۡوَٰجِكَ وَبَنَاتِكَ وَنِسَآءِ ٱلۡمُؤۡمِنِينَ يُدۡنِينَ عَلَيۡهِنَّ مِن جَلَٰبِيبِهِنَّۚ ذَٰلِكَ أَدۡنَىٰٓ أَن يُعۡرَفۡنَ فَلَا يُؤۡذَيۡنَۗ وَكَانَ ٱللَّهُ غَفُورٗا رَّحِيمٗا",
		"tafsirTextofAyah":"Allahov Poslaniče, naredi svojim ženama, i svojim kćerima, i ženama vjernikā da spuste svoje haljine, ogrtače, kako njihova stidna mjesta ne bi vidjeli muškarci stranci. Tako će najlakše staviti do znanja da su slobodne žene, a ne robinje, pa neće biti izložene eventualnim neprijatnostima zbog uvreda bezumnikā, za razliku od robinja. A Allah, džellešanuhu, mnogo prašta onima koji se kaju zbog grijeha, On je samilostan prema njima.",
		"korkutTranslationOfAyah":"O Vjerovjesniče, reci ženama svojim, i kćerima svojim, i ženama vjernika neka spuste haljine svoje niza se. Tako će se najlakše prepoznati pa neće napastvovane biti. A Allah prašta i samilostan je."
	},
	{
		"arabicTextofAyah":"۞ لَّئِن لَّمۡ يَنتَهِ ٱلۡمُنَٰفِقُونَ وَٱلَّذِينَ فِي قُلُوبِهِم مَّرَضٞ وَٱلۡمُرۡجِفُونَ فِي ٱلۡمَدِينَةِ لَنُغۡرِيَنَّكَ بِهِمۡ ثُمَّ لَا يُجَاوِرُونَكَ فِيهَآ إِلَّا قَلِيلٗا",
		"tafsirTextofAyah":"Ako se dvoličnjaci, koji pokazuju islam, a u sebi sakrivaju nevjerstvo, i oni čija su srca bolesna, te slijede svoje strasti, i oni koji šire glasine po Medini, izazivajući neslogu među vjernicima, ne sustegnu od zla, Allah će ti, Vjerovjesniče, narediti da ih kazniš i dati vlast nad njima, pa će oni samo zakratko s tobom u Medini ostati, jer će ih On zbog širenja nereda iz Medine uništiti ili istjerati.",
		"korkutTranslationOfAyah":"Ako se licemjeri i oni čija su srca bolesna i oni koji po Medini šire laži – ne okane toga, Mi ćemo ti vlast nad njima prepustiti i oni će samo kratko vrijeme kao susjedi tvoji u njoj ostati –"
	},
	{
		"arabicTextofAyah":"مَّلۡعُونِينَۖ أَيۡنَمَا ثُقِفُوٓاْ أُخِذُواْ وَقُتِّلُواْ تَقۡتِيلٗا",
		"tafsirTextofAyah":"Dvoličnjake je Svevišnji Allah udaljio od Svoje milosti, i oni nikad neće ući u džennet. Ma gdje se našli, bit će ščepani i temeljito pobijeni, jer šire nered i smutnju na Zemlji.",
		"korkutTranslationOfAyah":"prokleti neka su! Gdje god da se nađu, neka budu uhvaćeni i ubijeni"
	},
	{
		"arabicTextofAyah":"سُنَّةَ ٱللَّهِ فِي ٱلَّذِينَ خَلَوۡاْ مِن قَبۡلُۖ وَلَن تَجِدَ لِسُنَّةِ ٱللَّهِ تَبۡدِيلٗا",
		"tafsirTextofAyah":"Bit će to prema Allahovu stalnom, savršenom zakonu glede dvoličnjaka kad pokažu licemjerstvo – da ih se, ma gdje bili, ščepa i temeljito pobije. A Allahovu zakonu nećeš nikakve zamjene pronaći, on je stalan i nepromjenjiv.",
		"korkutTranslationOfAyah":"prema Allahovom zakonu koji je vrijedio za one koji su bili i nestali! A ti nećeš u Allahovu zakonu izmjene naći."
	},
	{
		"arabicTextofAyah":"يَسۡـَٔلُكَ ٱلنَّاسُ عَنِ ٱلسَّاعَةِۖ قُلۡ إِنَّمَا عِلۡمُهَا عِندَ ٱللَّهِۚ وَمَا يُدۡرِيكَ لَعَلَّ ٱلسَّاعَةَ تَكُونُ قَرِيبًا",
		"tafsirTextofAyah":"Pitaju te bezvjernici poričući i lažući a i Jevreji te pitaju, Vjeronavjestitelju, kad će nastupiti Čas suđeni i hoće li uopće nastupiti? Reci im: “Znanje o Času sudnjem posjeduje Allah jedini, a ne ja!” Poslaniče, možda je Sudnji dan sasvim blizu!",
		"korkutTranslationOfAyah":"Ljudi te pitaju o Smaku svijeta, reci: \"To jedino Allah zna!\" A ti ne znaš, možda je Smak svijeta blizu!"
	},
	{
		"arabicTextofAyah":"إِنَّ ٱللَّهَ لَعَنَ ٱلۡكَٰفِرِينَ وَأَعَدَّ لَهُمۡ سَعِيرًا",
		"tafsirTextofAyah":"Uzvišeni Allah udaljio je i nevjernike od Svoje milosti i pripremio im je oganj razbuktali koji na njih čeka.",
		"korkutTranslationOfAyah":"Allah je nevjernike prokleo i za njih oganj razbuktali pripremio,"
	},
	{
		"arabicTextofAyah":"خَٰلِدِينَ فِيهَآ أَبَدٗاۖ لَّا يَجِدُونَ وَلِيّٗا وَلَا نَصِيرٗا",
		"tafsirTextofAyah":"Oni koji nisu vjerovali zauvijek će u džehennemu, koji im je pripravljen, boraviti. Neće naći zaštitnika koji bi ih uzeo u svoje okrilje niti pomagača koji bi od njih patnju otklonio.",
		"korkutTranslationOfAyah":"u njemu će vječno i zauvijek boraviti, ni zaštitnika ni pomagača neće naći."
	},
	{
		"arabicTextofAyah":"يَوۡمَ تُقَلَّبُ وُجُوهُهُمۡ فِي ٱلنَّارِ يَقُولُونَ يَٰلَيۡتَنَآ أَطَعۡنَا ٱللَّهَ وَأَطَعۡنَا ٱلرَّسُولَا۠",
		"tafsirTextofAyah":"Na Dan kad se lica bezbožnikā budu u vatri prevrtala, oni će, poniženi i, zbog nemjerljivo velikog kajanja, sasvim izgubljeni, govoriti: “Kamo sreće da smo se pokoravali Allahu čineći dobra djela, a sustežući se od zla, i kamo sreće da smo slijedili Poslanika i slušali ga glede onog što nam je, od svoga Gospodara, dostavio!”",
		"korkutTranslationOfAyah":"Na Dan kad se njihova lica u vatri budu prevrtala, govoriće: \"Kamo sreće da smo se Allahu pokoravali i da smo Poslanika slušali!\""
	},
	{
		"arabicTextofAyah":"وَقَالُواْ رَبَّنَآ إِنَّآ أَطَعۡنَا سَادَتَنَا وَكُبَرَآءَنَا فَأَضَلُّونَا ٱلسَّبِيلَا۠",
		"tafsirTextofAyah":"Krivovjerni će tad posegnuti za ništavnim dokazom, pa će kazati: “Gospodaru naš, mi smo se starješinama svojim i uglednicima pokoravali! Oni su nas naveli da skrenemo s Prave staze.”",
		"korkutTranslationOfAyah":"I govoriće: \"Gospodaru naš, mi smo prvake naše i starješine naše slušali, pa su nas oni s Pravoga puta odveli;"
	},
	{
		"arabicTextofAyah":"رَبَّنَآ ءَاتِهِمۡ ضِعۡفَيۡنِ مِنَ ٱلۡعَذَابِ وَٱلۡعَنۡهُمۡ لَعۡنٗا كَبِيرٗا",
		"tafsirTextofAyah":"“Allahu, Gospodaru naš, dvostruko kazni naše prvake koji su nas odveli u zabludu i prokletstvom strašnim Ti ih prokuni, udalji ih od Svoje milosti.”",
		"korkutTranslationOfAyah":"Gospodaru naš, podaj im dvostruku patnju i prokuni ih prokletstvom velikim!\""
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُواْ لَا تَكُونُواْ كَٱلَّذِينَ ءَاذَوۡاْ مُوسَىٰ فَبَرَّأَهُ ٱللَّهُ مِمَّا قَالُواْۚ وَكَانَ عِندَ ٱللَّهِ وَجِيهٗا",
		"tafsirTextofAyah":"O vi koji vjerujete u Allaha i slijedite šerijat, nemojte uznemiravati svog Poslanika, sallallahu alejhi ve sellem! Budete li to činili, sličit ćete jevrejima koji su uznemirivali svog poslanika Musaa, alejhis-selam, kad su kazali da ima tjelesne nedostatke, pa ga je Sveznajući Allah nedužnim učinio u odnosu na ono što su o njemu govorili jer Musa, alejhis-selam, kod Znalca svih tajni uživa veliki ugled, ima visoki stepen, njegova molba i njegov trud kod Njega neće propasti.",
		"korkutTranslationOfAyah":"O vjernici, ne budite kao oni koji su Musaa uznemiravali, pa ga je Allah oslobodio onoga što su govorili, i on kod Allaha ugled uživa."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُواْ ٱتَّقُواْ ٱللَّهَ وَقُولُواْ قَوۡلٗا سَدِيدٗا",
		"tafsirTextofAyah":"O vi koji vjerujete u Allaha i slijedite šerijat, bojte se Allaha izvršavajući vjeronaredbe i sustežući se od vjerozabrana! K tome, suštu istinu govorite, u kojoj nema laži, ni grijeha, uvijek i u svim prilikama!",
		"korkutTranslationOfAyah":"O vjernici, bojte se Allaha i govorite samo istinu,"
	},
	{
		"arabicTextofAyah":"يُصۡلِحۡ لَكُمۡ أَعۡمَٰلَكُمۡ وَيَغۡفِرۡ لَكُمۡ ذُنُوبَكُمۡۗ وَمَن يُطِعِ ٱللَّهَ وَرَسُولَهُۥ فَقَدۡ فَازَ فَوۡزًا عَظِيمًا",
		"tafsirTextofAyah":"Budete li se Svevišnjeg Allaha istinski bojali i budete li govorili suštu istinu, On će popraviti vaša djela i oprostit će vam vaše grijehe. Ko se Allahu i Poslaniku Njegovu pokori postići će ponos i uspjeh na ahiretu, zaslužit će Allahovu naklonost i uživanje u džennetu.",
		"korkutTranslationOfAyah":"On će vas za vaša dobra djela nagraditi i grijehe vam vaše oprostiti. A onaj ko se Allahu i Poslaniku Njegovu bude pokoravao – postići će ono što bude želio."
	},
	{
		"arabicTextofAyah":"إِنَّا عَرَضۡنَا ٱلۡأَمَانَةَ عَلَى ٱلسَّمَٰوَٰتِ وَٱلۡأَرۡضِ وَٱلۡجِبَالِ فَأَبَيۡنَ أَن يَحۡمِلۡنَهَا وَأَشۡفَقۡنَ مِنۡهَا وَحَمَلَهَا ٱلۡإِنسَٰنُۖ إِنَّهُۥ كَانَ ظَلُومٗا جَهُولٗا",
		"tafsirTextofAyah":"Uzvišeni Allah ponudio je emanet – izvršavanje vjerskih naredbi i sustezanje od vjerskih zabrana, te čuvanje imetka i tajni – nebesima, Zemlji i planinama, pa su se sustegnuli od tog emaneta iz straha da ga neće vjerno ispuniti i da to neće biti u stanju, a čovjek ga je uprtio, premda je bespomoćno stvorenje. Čovjek je, zaista, nepravedan i neznalica je veliki.",
		"korkutTranslationOfAyah":"Mi smo nebesima, Zemlji i planinama ponudili emanet, pa su se ustegli i pobojali da ga ponesu, ali ga je preuzeo čovjek – a on je, zaista, prema sebi nepravedan i lahkomislen –"
	},
	{
		"arabicTextofAyah":"لِّيُعَذِّبَ ٱللَّهُ ٱلۡمُنَٰفِقِينَ وَٱلۡمُنَٰفِقَٰتِ وَٱلۡمُشۡرِكِينَ وَٱلۡمُشۡرِكَٰتِ وَيَتُوبَ ٱللَّهُ عَلَى ٱلۡمُؤۡمِنِينَ وَٱلۡمُؤۡمِنَٰتِۗ وَكَانَ ٱللَّهُ غَفُورٗا رَّحِيمَۢا",
		"tafsirTextofAyah":"Čovjek, eto, uprti emanet jer je Allah tako odredio, da bi bili kažnjeni licemjeri i licemjerke zbog licemjerstva, i mnogobošci i mnogoboškinje zbog širka, te da bi Plemeniti Allah spasio i kazne poštedio vjernike i vjernice, koji su izvršili emanet. A Allah, džellešanuhu, mnogo prašta onima koji se kaju i samilostan je spram pokajnika.",
		"korkutTranslationOfAyah":"da bi Allah licemjere i licemjerke, i mnogobošce i mnogoboškinje kaznio, a vjernicima i vjernicama oprostio. A Allah prašta i samilostan je."
	}
]