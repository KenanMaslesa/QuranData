[
	{
		"arabicTextofAyah":"ٱلَّذِينَ كَفَرُواْ وَصَدُّواْ عَن سَبِيلِ ٱللَّهِ أَضَلَّ أَعۡمَٰلَهُمۡ",
		"tafsirTextofAyah":"Silni će Allah poništiti djela onih koji ne vjeruju u Allaha i koji odvraćaju svijet od robovanja Allahu.",
		"korkutTranslationOfAyah":"Allah će poništiti djela onih koji ne vjeruju i od puta Njegova odvraćaju."
	},
	{
		"arabicTextofAyah":"وَٱلَّذِينَ ءَامَنُواْ وَعَمِلُواْ ٱلصَّٰلِحَٰتِ وَءَامَنُواْ بِمَا نُزِّلَ عَلَىٰ مُحَمَّدٖ وَهُوَ ٱلۡحَقُّ مِن رَّبِّهِمۡ كَفَّرَ عَنۡهُمۡ سَيِّـَٔاتِهِمۡ وَأَصۡلَحَ بَالَهُمۡ",
		"tafsirTextofAyah":"A oni koji vjeruju u Svevišnjeg Allaha i čine dobra djela, te vjeruju u Kur’an, istinu koju je objavio Poslaniku, sallallahu alejhi ve sellem – njihove će grijehe Plemeniti Allah sakriti i oprostiti, a neće ih kazniti, popravit će njihovo stanje na oba svijeta.",
		"korkutTranslationOfAyah":"A onima koji vjeruju i dobra djela čine i vjeruju u ono što se objavljuje Muhammedu – a to je Istina od Gospodara njihova – On će preko hrđavih postupaka njihovih preći i prilike njihove će poboljšati,"
	},
	{
		"arabicTextofAyah":"ذَٰلِكَ بِأَنَّ ٱلَّذِينَ كَفَرُواْ ٱتَّبَعُواْ ٱلۡبَٰطِلَ وَأَنَّ ٱلَّذِينَ ءَامَنُواْ ٱتَّبَعُواْ ٱلۡحَقَّ مِن رَّبِّهِمۡۚ كَذَٰلِكَ يَضۡرِبُ ٱللَّهُ لِلنَّاسِ أَمۡثَٰلَهُمۡ",
		"tafsirTextofAyah":"Allah će u zabludu odvesti nevjernike, a uputit će vjernike zato što nevjernici slijede šejtana, a vjernici, koji vjeruju u Allaha i Poslanika, slijede istinu. Eto zbog čega se njihov položaj razlikuje. Kao što je Allah objasnio položaj vjernikā i nevjernikā, tako navodi primjere ljudima. Dobri su s dobrima, a zli sa zlima.",
		"korkutTranslationOfAyah":"zato što nevjernici slijede neistinu, a vjernici slijede Istinu od Gospodara svoga. Tako Allah navodi zbog ljudi primjere njihove."
	},
	{
		"arabicTextofAyah":"فَإِذَا لَقِيتُمُ ٱلَّذِينَ كَفَرُواْ فَضَرۡبَ ٱلرِّقَابِ حَتَّىٰٓ إِذَآ أَثۡخَنتُمُوهُمۡ فَشُدُّواْ ٱلۡوَثَاقَ فَإِمَّا مَنَّۢا بَعۡدُ وَإِمَّا فِدَآءً حَتَّىٰ تَضَعَ ٱلۡحَرۡبُ أَوۡزَارَهَاۚ ذَٰلِكَۖ وَلَوۡ يَشَآءُ ٱللَّهُ لَٱنتَصَرَ مِنۡهُمۡ وَلَٰكِن لِّيَبۡلُوَاْ بَعۡضَكُم بِبَعۡضٖۗ وَٱلَّذِينَ قُتِلُواْ فِي سَبِيلِ ٱللَّهِ فَلَن يُضِلَّ أَعۡمَٰلَهُمۡ",
		"tafsirTextofAyah":"Vjernici, kad se sukobite s nevjernicima, hrabro se protiv njih borite i po vratovima ih sabljama udarajte, a kad im nanesete velike gubitke i oslabite njihovu snagu, tad ih vežite, pa ih poslije dobročinstveno zarobljeništva oslobodite ili za njih otkupninu tražite, odnosno za druge ih zarobljene muslimane zamijenite, postupajući u skladu s interesima; tako postupajte sve dok rat ne prestane njihovim primanjem islama ili do mirovnog ugovora sa njima. Allah je tako propisao da bi pomoću nevjernikā vjernike iskušao; to su neki Božiji propisi u pogledu borbe. A da Svemogući Allah hoće, savladao bi nevjernike a da se vjernici uopće ne bore, međutim, propisao je vjernicima borbu protiv nevjernikā kako bi se znalo ko je iskren a ko lažac, i kako bi ukazao na one koji pomažu islam, i kako bi se očuvao princip odbrane vjere. Nagradu onog ko pogine na Allahovu putu s namjerom uzdizanja Allahove riječi – Sveznajući će Allah sačuvati, neće takvom propasti uloženi trud, a onaj nevjernik koji pogine od ruke vjernika ide u Vatru.",
		"korkutTranslationOfAyah":"Kada se u borbi s nevjernicima sretnete po šijama ih udarajte sve dok ih ne oslabite, a onda ih vežite, i poslije, ili ih velikodušno sužanjstva oslobodite ili otkupninu zahtijevajte, sve dok borba ne prestane. Tako učinite! Da Allah hoće, On bi im se osvetio, ali On želi da vas iskuša jedne pomoću drugih. On neće poništiti djela onih koji na Allahovu putu poginu,"
	},
	{
		"arabicTextofAyah":"سَيَهۡدِيهِمۡ وَيُصۡلِحُ بَالَهُمۡ",
		"tafsirTextofAyah":"Allah će ih uputiti na slijeđenje istine na ovom svijetu te će popraviti njihove prilike.",
		"korkutTranslationOfAyah":"i On će ih, sigurno, uputiti i prilike njihove poboljšati,"
	},
	{
		"arabicTextofAyah":"وَيُدۡخِلُهُمُ ٱلۡجَنَّةَ عَرَّفَهَا لَهُمۡ",
		"tafsirTextofAyah":"I uvest će ih u Džennet na Sudnjem danu. A već ih je u Kur’anu izvijestio o džennetskim ljepotama i njegovim stupnjevima.",
		"korkutTranslationOfAyah":"i u Džennet ih uvesti, o kome ih je već upoznao."
	},
	{
		"arabicTextofAyah":"يَٰٓأَيُّهَا ٱلَّذِينَ ءَامَنُوٓاْ إِن تَنصُرُواْ ٱللَّهَ يَنصُرۡكُمۡ وَيُثَبِّتۡ أَقۡدَامَكُمۡ",
		"tafsirTextofAyah":"O vi koji vjerujete u Allaha i postupate u skladu sa šerijatom, ako se budete borili protiv krivovjernih pomažući islam i Poslanika svojim imecima i životima, Allah će vama pomoći protiv neprijatelja, učinit će vas ponosnim i učvrstit će vaše korake ulivajući u vas smirenost i čvrstinu prije borbe.",
		"korkutTranslationOfAyah":"O vjernici, ako Allaha pomognete, i On će vama pomoći i korake vaše učvrstiti."
	},
	{
		"arabicTextofAyah":"وَٱلَّذِينَ كَفَرُواْ فَتَعۡسٗا لَّهُمۡ وَأَضَلَّ أَعۡمَٰلَهُمۡ",
		"tafsirTextofAyah":"A oni koji ne vjeruju u Allaha i Poslanika nastradat će na ovom i na budućem svijetu, Allah će njihova djela poništiti.",
		"korkutTranslationOfAyah":"A onima koji ne vjeruju – propast njima! On neće djela njihova prihvatiti,"
	},
	{
		"arabicTextofAyah":"ذَٰلِكَ بِأَنَّهُمۡ كَرِهُواْ مَآ أَنزَلَ ٱللَّهُ فَأَحۡبَطَ أَعۡمَٰلَهُمۡ",
		"tafsirTextofAyah":"Tako će biti, jer nevjernici mrze objavu, Kur’an, koji Allah objavljuje Allahovom Poslaniku, sallallahu alejhi ve sellem, tim više jer Allahova objava poziva na monoteizam. Uzvišeni će Allah poništiti njihova djela, i bit će pravi stradalnici na oba svijeta.",
		"korkutTranslationOfAyah":"zato što ne vole ono što Allah objavljuje, i On će djela njihova poništiti."
	},
	{
		"arabicTextofAyah":"۞ أَفَلَمۡ يَسِيرُواْ فِي ٱلۡأَرۡضِ فَيَنظُرُواْ كَيۡفَ كَانَ عَٰقِبَةُ ٱلَّذِينَ مِن قَبۡلِهِمۡۖ دَمَّرَ ٱللَّهُ عَلَيۡهِمۡۖ وَلِلۡكَٰفِرِينَ أَمۡثَٰلُهَا",
		"tafsirTextofAyah":"Zašto mekanski nevjernici poricatelji ne putuju po svijetu da vide kakav je koban kraj stigao one koji su prije njih poricali? Njihov je kraj bio bolan: Allah je, džellešanuhu, uništio njihova naselja, sa stanovnicima. Nevjernike u svakom vremenu i na svakom mjestu čekaju takve kazne.",
		"korkutTranslationOfAyah":"Zašto oni ne idu po svijetu da vide kakav je bio konac onih prije njih? Njih je Allah istrijebio, a to čeka i ostale nevjernike,"
	},
	{
		"arabicTextofAyah":"ذَٰلِكَ بِأَنَّ ٱللَّهَ مَوۡلَى ٱلَّذِينَ ءَامَنُواْ وَأَنَّ ٱلۡكَٰفِرِينَ لَا مَوۡلَىٰ لَهُمۡ",
		"tafsirTextofAyah":"Gospodar je takav svršetak dao vjernicima i nevjernicima upravo zato što On pomaže onima koji u Njega vjeruju i što krivovjerni zaštitnika nemaju.",
		"korkutTranslationOfAyah":"zato što je Allah zaštitnik onih koji vjeruju i što nevjernici zaštitnika nemaju."
	},
	{
		"arabicTextofAyah":"إِنَّ ٱللَّهَ يُدۡخِلُ ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ جَنَّٰتٖ تَجۡرِي مِن تَحۡتِهَا ٱلۡأَنۡهَٰرُۖ وَٱلَّذِينَ كَفَرُواْ يَتَمَتَّعُونَ وَيَأۡكُلُونَ كَمَا تَأۡكُلُ ٱلۡأَنۡعَٰمُ وَٱلنَّارُ مَثۡوٗى لَّهُمۡ",
		"tafsirTextofAyah":"One koji vjeruju u Allaha i Poslanika te čine dobra djela Plemeniti će Allah uvesti u džennetske bašče, kroz koje, pored kuća i palača, teku rijeke. A nevjernici na ovom svijetu odaju se strastima i jedu kao što stoka jede. Oni, dakle, žive zarad svojih strasti i naslada. Džehennem će biti prebivalište nevjernikā, u njemu će boraviti.",
		"korkutTranslationOfAyah":"Allah će one koji vjeruju i dobra djela čine uvesti u džennetske bašče kroz koje rijeke teku, a oni koji ne vjeruju – koji se naslađuju i žderu kao što stoka ždere – njihovo će prebivalište vatra biti!"
	},
	{
		"arabicTextofAyah":"وَكَأَيِّن مِّن قَرۡيَةٍ هِيَ أَشَدُّ قُوَّةٗ مِّن قَرۡيَتِكَ ٱلَّتِيٓ أَخۡرَجَتۡكَ أَهۡلَكۡنَٰهُمۡ فَلَا نَاصِرَ لَهُمۡ",
		"tafsirTextofAyah":"Allah je uništio mnoge gradove koji bijahu moćniji od Poslanikova, sallallahu alejhi ve sellem, grada, Meke, čiji su ga stanovnici protjerali i doveli se u položaj stradalnika koje će neizostavno stići kazna od koje ih niko neće moći sačuvati. Ukoliko Allah bude htio uništiti stanovnike Meke, niko Ga u tome neće moći spriječiti.",
		"korkutTranslationOfAyah":"A koliko smo gradova razorili, mnogo moćnijih od tvoga grada koji te protjerao, i nije bilo nikoga da im pomogne."
	},
	{
		"arabicTextofAyah":"أَفَمَن كَانَ عَلَىٰ بَيِّنَةٖ مِّن رَّبِّهِۦ كَمَن زُيِّنَ لَهُۥ سُوٓءُ عَمَلِهِۦ وَٱتَّبَعُوٓاْ أَهۡوَآءَهُم",
		"tafsirTextofAyah":"Zar ima isti status onaj koji robuje Allahu, džellešanuhu, na temelju jasnih i neoborivih dokaza i koji se susteže od zabranjenog, i onaj kome je šejtan lijepim prikazao njegova ružna djela i koji se, povodeći se za strastima svoje zle duše i prohtjeva zbog kojih luta, te robuje kipovima, čini poroke i poriče poslanike?",
		"korkutTranslationOfAyah":"Zar je onaj koji ima jasnu predstavu o Gospodaru svom kao onaj kojem se lijepim čine ružna djela njegova i koji se za strastima svojim povodi?"
	},
	{
		"arabicTextofAyah":"مَّثَلُ ٱلۡجَنَّةِ ٱلَّتِي وُعِدَ ٱلۡمُتَّقُونَۖ فِيهَآ أَنۡهَٰرٞ مِّن مَّآءٍ غَيۡرِ ءَاسِنٖ وَأَنۡهَٰرٞ مِّن لَّبَنٖ لَّمۡ يَتَغَيَّرۡ طَعۡمُهُۥ وَأَنۡهَٰرٞ مِّنۡ خَمۡرٖ لَّذَّةٖ لِّلشَّٰرِبِينَ وَأَنۡهَٰرٞ مِّنۡ عَسَلٖ مُّصَفّٗىۖ وَلَهُمۡ فِيهَا مِن كُلِّ ٱلثَّمَرَٰتِ وَمَغۡفِرَةٞ مِّن رَّبِّهِمۡۖ كَمَنۡ هُوَ خَٰلِدٞ فِي ٱلنَّارِ وَسُقُواْ مَآءً حَمِيمٗا فَقَطَّعَ أَمۡعَآءَهُمۡ",
		"tafsirTextofAyah":"Sveznajući Allah opisao je Džennet, koji je obećao bogobojaznim vjernicima, jer su izvršavali vjerske naredbe i sustezali se od vjerskih zabrana, rekavši da su u njemu tekuće rijeke od pitke vode čije se karakteristike nisu promijenile od dugog stajanja, i rijeke od mlijeka, čistog, ukusnog, nepromijenjenog, i rijeke od vina, koje će vjernici piti s užitkom i nasladom, a zbog čijeg konzumiranja neće spopadati glavobolja niti ružno ponašanje, i rijeke od meda procijeđenog, nadasve ukusne i iznad svega korisne. Vjernici će, osim toga, u Džennetu imati svakovrsne plodove i hranu na raspolaganju, a vrednije je od svega toga to što će Plemeniti Allah oprostiti njihove grijehe i preći preko hrđavih djela koja su učinili. Pa, jesu li isti oni koji će u tome užitku biti i oni koji će se u Džehennemu vječno pržiti, gdje će biti pojeni uzavrelom vodom koja je dostigla krajnju vrelinu, a koja će, dospjevši u utrobu, kidati njihova crijeva?",
		"korkutTranslationOfAyah":"Zar je Džennet, koji je obećan onima koji se Allaha boje – u kome su rijeke od vode neustajale i rijeke od mlijeka nepromijenjena ukusa, i rijeke od vina, prijatna onima koji piju, i rijeke od meda procijeđenog i gdje ima voća svakovrsnog i oprosta od Gospodara njihova – zar je to isto što i patnja koja čeka one koji će u vatri vječno boraviti, koji će se uzavrelom vodom pojiti, koja će im crijeva kidati!"
	},
	{
		"arabicTextofAyah":"وَمِنۡهُم مَّن يَسۡتَمِعُ إِلَيۡكَ حَتَّىٰٓ إِذَا خَرَجُواْ مِنۡ عِندِكَ قَالُواْ لِلَّذِينَ أُوتُواْ ٱلۡعِلۡمَ مَاذَا قَالَ ءَانِفًاۚ أُوْلَٰٓئِكَ ٱلَّذِينَ طَبَعَ ٱللَّهُ عَلَىٰ قُلُوبِهِمۡ وَٱتَّبَعُوٓاْ أَهۡوَآءَهُمۡ",
		"tafsirTextofAyah":"Neki dvoličnjaci slušaju tvoje riječi, Poslaniče, ne razumijevajući ono što im govoriš (i zato ne prihvataju tvoj poziv) nego okreću leđa vjerovanju i ne mare za Objavom. A kad napuste sijelo na kojem si se obratio ljudima, rugajući se govore znalcima koji razumijevaju vjeru: “Šta to Muhammed maloprije reče?” Svemogući Allah zapečatio je njihova licemjerna srca pa ne shvataju, u njihova srca ne dopire istina, te oni slijede strasti koje ih odvode od istine.",
		"korkutTranslationOfAyah":"Ima onih koji dolaze da te slušaju, a čim se od tebe udalje, pitaju one kojima je dato znanje: \"Šta ono on maloprije reče?\" To su oni čija je srca Allah zapečatio i koji se za strastima svojim povode."
	},
	{
		"arabicTextofAyah":"وَٱلَّذِينَ ٱهۡتَدَوۡاْ زَادَهُمۡ هُدٗى وَءَاتَىٰهُمۡ تَقۡوَىٰهُمۡ",
		"tafsirTextofAyah":"Allah će uvećati uputu onima koji slijede Vjerovjesnika, sallallahu alejhi ve sellem, i potaknut će ih na činjenje svakog dobra, pomoću čega će se sačuvati paklene vatre.",
		"korkutTranslationOfAyah":"A one koji su na Pravome putu On će i dalje voditi i nadahnuće ih kako će se vatre sačuvati."
	},
	{
		"arabicTextofAyah":"فَهَلۡ يَنظُرُونَ إِلَّا ٱلسَّاعَةَ أَن تَأۡتِيَهُم بَغۡتَةٗۖ فَقَدۡ جَآءَ أَشۡرَاطُهَاۚ فَأَنَّىٰ لَهُمۡ إِذَا جَآءَتۡهُمۡ ذِكۡرَىٰهُمۡ",
		"tafsirTextofAyah":"Nevjernici čekaju samo da im Kijametski dan iznenada dođe, a već su se pojavili njegovi predznaci. Neki od tih predznaka jesu pojava Poslanika, sallallahu alejhi ve sellem, i raspolućenje mjeseca. A zar će pouku izvući onda kad Čas suđeni dođe?",
		"korkutTranslationOfAyah":"Zar oni čekaju da im Smak svijeta iznenada dođe, a već su predznaci njegovi tu? A šta će im koristiti opomena kad im on dođe?"
	},
	{
		"arabicTextofAyah":"فَٱعۡلَمۡ أَنَّهُۥ لَآ إِلَٰهَ إِلَّا ٱللَّهُ وَٱسۡتَغۡفِرۡ لِذَنۢبِكَ وَلِلۡمُؤۡمِنِينَ وَٱلۡمُؤۡمِنَٰتِۗ وَٱللَّهُ يَعۡلَمُ مُتَقَلَّبَكُمۡ وَمَثۡوَىٰكُمۡ",
		"tafsirTextofAyah":"Znaj, Poslaniče, da jedino Allah zaslužuje da Mu se robuje! I moli Plemenitog Allaha da oprosti tebi, vjernicima i vjernicama! Sveznajući Allah zna vaše kretanje danju i vaše mirovanje noću, ništa Mu nije skriveno.",
		"korkutTranslationOfAyah":"Znaj da nema boga osim Allaha! Traži oprosta za svoje grijehe i za vjernike i za vjernice! Allah zna kud se krećete i gdje boravite."
	},
	{
		"arabicTextofAyah":"وَيَقُولُ ٱلَّذِينَ ءَامَنُواْ لَوۡلَا نُزِّلَتۡ سُورَةٞۖ فَإِذَآ أُنزِلَتۡ سُورَةٞ مُّحۡكَمَةٞ وَذُكِرَ فِيهَا ٱلۡقِتَالُ رَأَيۡتَ ٱلَّذِينَ فِي قُلُوبِهِم مَّرَضٞ يَنظُرُونَ إِلَيۡكَ نَظَرَ ٱلۡمَغۡشِيِّ عَلَيۡهِ مِنَ ٱلۡمَوۡتِۖ فَأَوۡلَىٰ لَهُمۡ",
		"tafsirTextofAyah":"Oni koji vjeruju u Allaha i Poslanika govore: “Da Allah objavi neku suru u kojoj bi nam naredio borbu protiv nevjernikā!”, a kad Gospodar objavi suru u kojoj objasni propise u vezi s borbom protiv nevjernikā, vidiš kukavice čija su srca bolesna od licemjerstva, sumnje i poricanja, kako gledaju u tebe, Vjerovjesniče, pogledom čovjeka nasmrt onesviješćenog. Gospodar im je zaprijetio kaznom koja im se približila jer odustaju od borbe i strahuju od nje.",
		"korkutTranslationOfAyah":"A oni koji vjeruju govore: \"Zašto se ne objavi jedna sura?\" A kad bî objavljena jasna sura i u njoj spomenuta borba, ti si mogao vidjeti one čija su srca pritvorna kako te gledaju pogledom pred smrt onesviještenog! A bolja bi im bila"
	},
	{
		"arabicTextofAyah":"طَاعَةٞ وَقَوۡلٞ مَّعۡرُوفٞۚ فَإِذَا عَزَمَ ٱلۡأَمۡرُ فَلَوۡ صَدَقُواْ ٱللَّهَ لَكَانَ خَيۡرٗا لَّهُمۡ",
		"tafsirTextofAyah":"A bolje bi im bilo pokoriti se Allahu te, usto, razborite besjede, u kojima nema zla, govoriti. Ako je Svevišnji Allah zapovjedio vjernicima borbu protiv nevjernikā, bolje bi bilo da su dvoličnjaci iskreni prema Allahu i da se što prije odazovu čineći ono što je Allahu drago. Eto to bi im bilo bolje na dunjaluku i na Ahiretu nego da se suprotstavljaju Allahu.",
		"korkutTranslationOfAyah":"poslušnost i razuman govor! A kada je borba već propisana, bolje bi im bilo da su prema Allahu iskreni."
	},
	{
		"arabicTextofAyah":"فَهَلۡ عَسَيۡتُمۡ إِن تَوَلَّيۡتُمۡ أَن تُفۡسِدُواْ فِي ٱلۡأَرۡضِ وَتُقَطِّعُوٓاْ أَرۡحَامَكُمۡ",
		"tafsirTextofAyah":"Možda biste se i vi, kad biste zavladali, okrenuli od vjerovanja u Allaha i poslušnosti Njemu, te biste činili grijehe na Zemlji i prelazili granice Božijeg zakona ne vjerujući, prolivajući krv nedužnih ljudi i kidajući rodbinske veze, isto onako kako ste se ponašali u predislamskom periodu.",
		"korkutTranslationOfAyah":"Zar i vi ne biste, kada biste se vlasti dočepali, nered na Zemlji činili i rodbinske veze kidali!"
	},
	{
		"arabicTextofAyah":"أُوْلَٰٓئِكَ ٱلَّذِينَ لَعَنَهُمُ ٱللَّهُ فَأَصَمَّهُمۡ وَأَعۡمَىٰٓ أَبۡصَٰرَهُمۡ",
		"tafsirTextofAyah":"Allah je one koji tako budu radili već udaljio od Svoje milosti, gluhim ih je učinio – ne čuju ono što im koristi, i slijepim ih je učinio – ne vide jasne, nepobitne dokaze.",
		"korkutTranslationOfAyah":"To su oni koje je Allah prokleo i gluhim i slijepim ih učinio."
	},
	{
		"arabicTextofAyah":"أَفَلَا يَتَدَبَّرُونَ ٱلۡقُرۡءَانَ أَمۡ عَلَىٰ قُلُوبٍ أَقۡفَالُهَآ",
		"tafsirTextofAyah":"Zašto ti ljudi koji se okreću od Kur'anu ne razmisle o Kur’anu? Da o njemu razmisle, to bi ih potaknulo na činjenje svakog dobra i na sustezanje od svakog zla. Ne, njihova su srca zapečaćena, te u njih ne može prodrijeti ni opomena ni pouka.",
		"korkutTranslationOfAyah":"Kako oni ne razmisle o Kur'anu, ili su im na srcima katanci!"
	},
	{
		"arabicTextofAyah":"إِنَّ ٱلَّذِينَ ٱرۡتَدُّواْ عَلَىٰٓ أَدۡبَٰرِهِم مِّنۢ بَعۡدِ مَا تَبَيَّنَ لَهُمُ ٱلۡهُدَى ٱلشَّيۡطَٰنُ سَوَّلَ لَهُمۡ وَأَمۡلَىٰ لَهُمۡ",
		"tafsirTextofAyah":"Stanoviti ljudi odmetnuli su se od imana, vratili su se nevjerstvu i licemjerstvu, i to nakon što im je Pravi put jasan bio i nakon što su se uvjerili da Allahov Poslanik istinu govori. Njih je šejtan zaveo, potaknuo ih je na pogrešne postupke, njihova im nedjela lijepim predstavio i pustu im nadu u dug život ulio.",
		"korkutTranslationOfAyah":"One koji su od vjere svoje otpali, pošto im je bio jasan Pravi put, šejtan je na grijeh navodio i lažnu im nadu ulivao."
	},
	{
		"arabicTextofAyah":"ذَٰلِكَ بِأَنَّهُمۡ قَالُواْ لِلَّذِينَ كَرِهُواْ مَا نَزَّلَ ٱللَّهُ سَنُطِيعُكُمۡ فِي بَعۡضِ ٱلۡأَمۡرِۖ وَٱللَّهُ يَعۡلَمُ إِسۡرَارَهُمۡ",
		"tafsirTextofAyah":"Šejtan je takvoj kategoriji ljudi ulio lažnu i pustu nadu zbog toga što su govorili jevrejima, zavidnicima i neprijateljima islama, mrziteljima onog što Allah objavljuje Vjerovjesniku, sallallahu alejhi ve sellem: “Mi ćemo vam se pokoravati u nekim stvarima kao što je da odustanu od borbe.” A Sveznajući Allah dobro zna njihovo tajno i javno poricanje i spletkarenje. Njemu nije ništa skriveno, te On određene pojave otkriva Svom Poslaniku.",
		"korkutTranslationOfAyah":"To zato što su govorili onima koji ne vole ono što Allah objavljuje: \"Mi ćemo vam se u nekim stvarima pokoravati\" – a Allah dobro zna njihove tajne."
	},
	{
		"arabicTextofAyah":"فَكَيۡفَ إِذَا تَوَفَّتۡهُمُ ٱلۡمَلَٰٓئِكَةُ يَضۡرِبُونَ وُجُوهَهُمۡ وَأَدۡبَٰرَهُمۡ",
		"tafsirTextofAyah":"U kakvim će mukama dvoličnjaci biti kad ih meleki budu usmrćivali, po licima ih njihovim i leđima mlateći željeznim maljevima!",
		"korkutTranslationOfAyah":"A kako će tek biti kada im meleki budu duše uzimali udarajući ih po obrazima i po leđima njihovim!"
	},
	{
		"arabicTextofAyah":"ذَٰلِكَ بِأَنَّهُمُ ٱتَّبَعُواْ مَآ أَسۡخَطَ ٱللَّهَ وَكَرِهُواْ رِضۡوَٰنَهُۥ فَأَحۡبَطَ أَعۡمَٰلَهُمۡ",
		"tafsirTextofAyah":"Takva će ih kazna stići zato što su, slijedeći sve ono što izaziva Božiju srdžbu, tj. čineći nevjerstvo, pokazujući da su vjernici a nisu, protiveći se Bogu i Poslaniku, te zato što su mrzili ono što ih Allahu približava i Njegovo zadovoljstvo osigurava, kao npr. vjerovanje i slijeđenje Poslanika. Eto, Allah je njihova djela poništio.",
		"korkutTranslationOfAyah":"To će biti zato što su ono što izaziva Allahovu srdžbu slijedili, a ono čime je On zadovoljan prezirali; On će djela njihova poništiti."
	},
	{
		"arabicTextofAyah":"أَمۡ حَسِبَ ٱلَّذِينَ فِي قُلُوبِهِم مَّرَضٌ أَن لَّن يُخۡرِجَ ٱللَّهُ أَضۡغَٰنَهُمۡ",
		"tafsirTextofAyah":"Štaviše, dvoličnjaci mišljahu da Allah neće pokazati Poslaniku i vjernicima zavidnost i zlobu koji se nalaze u njihovim srcima. Nisu znali da je Allah kadar pokazati svijetu, sa ispitima i kušnjama, da se pokaže ko je iskren vjernik, a osramoti dvoličnjak.",
		"korkutTranslationOfAyah":"Zar onī bolesnih srca misle da Allah zlobe njihove na vidjelo neće iznijeti?"
	},
	{
		"arabicTextofAyah":"وَلَوۡ نَشَآءُ لَأَرَيۡنَٰكَهُمۡ فَلَعَرَفۡتَهُم بِسِيمَٰهُمۡۚ وَلَتَعۡرِفَنَّهُمۡ فِي لَحۡنِ ٱلۡقَوۡلِۚ وَٱللَّهُ يَعۡلَمُ أَعۡمَٰلَكُمۡ",
		"tafsirTextofAyah":"Da hoće, Allah bi tebi, Poslaniče, dvoličnjake pokazao i ti bi ih, zbilja, poznao po njihovim vidljivim znakovima. Ali, poznat ćeš ih po govoru i znat ćeš njihove namjere. Valja vam znati da je Allahu znano sve što Njegovi robovi čine i da će ih za to pozvati na odgovornost.",
		"korkutTranslationOfAyah":"A da hoćemo, Mi bismo ti ih, uistinu, pokazali i ti bi ih, sigurno, po biljezima njihovim poznao. Ali, ti ćeš ih poznati po načinu govora njihova – A Allah zna postupke vaše."
	},
	{
		"arabicTextofAyah":"وَلَنَبۡلُوَنَّكُمۡ حَتَّىٰ نَعۡلَمَ ٱلۡمُجَٰهِدِينَ مِنكُمۡ وَٱلصَّٰبِرِينَ وَنَبۡلُوَاْ أَخۡبَارَكُمۡ",
		"tafsirTextofAyah":"Allah će vas, o vjernici, na kušnju stavljati posredstvom borbe protiv nevjernikā, sve dok među vama ne ukaže na iskrene, strpljive pregaoce za islam. Allah će, također, provjeravati vaše riječi i djela stavljajući vas na kušnju siromaštvom i izobiljem, da bi se pokazalo ko je iskren, a ko lažac.",
		"korkutTranslationOfAyah":"Mi ćemo vas provjeravati sve dok ne ukažemo na borce i postojane među vama, a i vijesti o vama provjeravaćemo."
	},
	{
		"arabicTextofAyah":"إِنَّ ٱلَّذِينَ كَفَرُواْ وَصَدُّواْ عَن سَبِيلِ ٱللَّهِ وَشَآقُّواْ ٱلرَّسُولَ مِنۢ بَعۡدِ مَا تَبَيَّنَ لَهُمُ ٱلۡهُدَىٰ لَن يَضُرُّواْ ٱللَّهَ شَيۡـٔٗا وَسَيُحۡبِطُ أَعۡمَٰلَهُمۡ",
		"tafsirTextofAyah":"Oni koji ne vjeruju u Allaha i Poslanika te odvraćaju od vjerovanja sebe i druge ljude, pritom se protiveći Poslaniku islama i boreći se protiv njega, a nedvosmisleni dokazi istinitosti njegove poslanice već su im podastrijeti – doista oni neće nimalo nauditi islamu i Allah će poništiti nagradu za djela koja su učinili na ovom svijetu.",
		"korkutTranslationOfAyah":"Oni koji ne vjeruju i od Allahova puta odvraćaju, koji su Poslanikovi protivnici, kad im je već postao jasan Pravi put, zaista neće nimalo Allahu nauditi. On će djela njihova poništiti."
	},
	{
		"arabicTextofAyah":"۞ يَٰٓأَيُّهَا ٱلَّذِينَ ءَامَنُوٓاْ أَطِيعُواْ ٱللَّهَ وَأَطِيعُواْ ٱلرَّسُولَ وَلَا تُبۡطِلُوٓاْ أَعۡمَٰلَكُمۡ",
		"tafsirTextofAyah":"Vi koji vjerujete u Allaha i postupate u skladu s islamskim vjerozakonom, izvršavajte ono što su vam Allah i Poslanik zapovjedili, a sustežite se od onog što su vam oni zabranili! Usto nemojte upropaštavati nagradu za svoja djela čineći djela nevjerstva ili se pokazujući pred svijetom!",
		"korkutTranslationOfAyah":"O vjernici, pokoravajte se Allahu i pokoravajte se Poslaniku, i ne ništite djela svoja!"
	},
	{
		"arabicTextofAyah":"إِنَّ ٱلَّذِينَ كَفَرُواْ وَصَدُّواْ عَن سَبِيلِ ٱللَّهِ ثُمَّ مَاتُواْ وَهُمۡ كُفَّارٞ فَلَن يَغۡفِرَ ٱللَّهُ لَهُمۡ",
		"tafsirTextofAyah":"Svevišnji Allah neće oprostiti grijehe onima koji ne vjeruju u Gospodara svjetova i odvraćaju od islama, pa poslije umru a nevjernici su; njih će Silni Allah u lance okovati i kaznit će ih u džehennemskoj vatri za nedjela. U Džehennemu će vječno boraviti.",
		"korkutTranslationOfAyah":"Onima koji ne vjeruju i od Allahova puta odvraćaju, pa poslije kao nevjernici umru, Allah, zaista, neće oprostiti."
	},
	{
		"arabicTextofAyah":"فَلَا تَهِنُواْ وَتَدۡعُوٓاْ إِلَى ٱلسَّلۡمِ وَأَنتُمُ ٱلۡأَعۡلَوۡنَ وَٱللَّهُ مَعَكُمۡ وَلَن يَتِرَكُمۡ أَعۡمَٰلَكُمۡ",
		"tafsirTextofAyah":"Ne malaksavajte, vjernici, odstupajući od borbe i ne pozivajte u potpisivanje primirja s Allahovim neprijateljima, a vi ste jači i ponosniji od njih! Znajte da je Allah s vama – moraju pobijediti oni na čijoj je strani Allah i samo njih čekaju lijep kraj i sretan završetak. O pravovjerni, Uzvišeni Allah neće poništiti vašu nagradu niti će je umanjiti, već će je uvećati, iz Svoje dobrote i milosti!",
		"korkutTranslationOfAyah":"I ne budite kukavice i ne nudite primirje kad ste jači, jer Allah je s vama, On vas neće nagrada za djela vaša lišiti."
	},
	{
		"arabicTextofAyah":"إِنَّمَا ٱلۡحَيَوٰةُ ٱلدُّنۡيَا لَعِبٞ وَلَهۡوٞۚ وَإِن تُؤۡمِنُواْ وَتَتَّقُواْ يُؤۡتِكُمۡ أُجُورَكُمۡ وَلَا يَسۡـَٔلۡكُمۡ أَمۡوَٰلَكُمۡ",
		"tafsirTextofAyah":"Valja vam znati da je život na ovom svijetu samo igra i zabava, pa mu uviđavan čovjek neće dati prednost nad Ahiretom. Ako budete vjerovali u Allaha i Njegovog Poslanika, te bili bogobojazni čineći dobro, a sustežući se od zla, Gospodar će vam dati potpunu nagradu. Uz sve to, imajte na umu i to da Plemeniti Allah od vas neće tražiti da udijelite sav svoj imetak, nego samo zekat, koji je obaveza.",
		"korkutTranslationOfAyah":"Život na ovome svijetu je samo igra i zabava! A ako budete vjerovali i grijehe izbjegavali, On će vas nagraditi i imanja vaša od vas neće tražiti."
	},
	{
		"arabicTextofAyah":"إِن يَسۡـَٔلۡكُمُوهَا فَيُحۡفِكُمۡ تَبۡخَلُواْ وَيُخۡرِجۡ أَضۡغَٰنَكُمۡ",
		"tafsirTextofAyah":"A kad bi Sveznajući Allah ipak odlučno i uporno tražio da udijelite sve što imate, vi biste postali škrti i sustegnuli biste se od udjeljivanja, pa bi onda Uzvišeni Allah pokazao vašu kivnju zbog udjeljivanja na Njegovu putu. Eto, i u tome se ogleda Božija blagost spram vas.",
		"korkutTranslationOfAyah":"Ako bi ih od vas tražio i prema vama uporan bio, postali biste škrti i On bi učinio vidljivim vaše mržnje."
	},
	{
		"arabicTextofAyah":"هَٰٓأَنتُمۡ هَٰٓؤُلَآءِ تُدۡعَوۡنَ لِتُنفِقُواْ فِي سَبِيلِ ٱللَّهِ فَمِنكُم مَّن يَبۡخَلُۖ وَمَن يَبۡخَلۡ فَإِنَّمَا يَبۡخَلُ عَن نَّفۡسِهِۦۚ وَٱللَّهُ ٱلۡغَنِيُّ وَأَنتُمُ ٱلۡفُقَرَآءُۚ وَإِن تَتَوَلَّوۡاْ يَسۡتَبۡدِلۡ قَوۡمًا غَيۡرَكُمۡ ثُمَّ لَا يَكُونُوٓاْ أَمۡثَٰلَكُم",
		"tafsirTextofAyah":"Eto, vi se pozivate, vjernici, da dijelite dio imetka, a ne cijeli imetak, u borbi na Allahovom putu, radi uzdizanja Allahove riječi i pomoći vjere, ali neki od vas škrtare! Onaj ko škrtari, neka zna, na svoju štetu škrtari: uskraćuje sebi mogućnosti da zasluži nagradu. Nemojte zaboraviti da je Allah bogat u odnosu na ljude i da Mu ne trebaju njihovi dobrovoljni prilozi, ta Allah je stvorio sve što postoji, pa i ljude, davši im imetak; ljudi su potrebni Allahove milosti i dobrote. O ljudi, ako okrenete leđa vjerovanju i postanete nevjernici, On će vas kazniti i zamijenit će vas drugim, vjerničkim narodom koji neće biti sličan vama; bit će Allahu poslušan.",
		"korkutTranslationOfAyah":"Vi se, eto, pozivate da trošite na Allahovu putu, ali, neki od vas su škrti – a ko škrtari, na svoju štetu škrtari, jer Allah je bogat, a vi ste siromašni. – A ako glave okrenete, On će vas drugim narodom zamijeniti, koji onda kao što ste vi neće biti."
	}
]