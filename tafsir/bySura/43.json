[
	{
		"arabicTextofAyah":"حمٓ",
		"tafsirTextofAyah":"Ha mim. O kur’anskim smo skraćenicama govorili na početku sure el-Bekara.",
		"korkutTranslationOfAyah":"Hā Mīm."
	},
	{
		"arabicTextofAyah":"وَٱلۡكِتَٰبِ ٱلۡمُبِينِ",
		"tafsirTextofAyah":"Allah Uzvišeni kune se Kur'anom, kao knjigom koja pojašnjava uputu i vodi ka istini.",
		"korkutTranslationOfAyah":"Tako Mi Knjige jasne,"
	},
	{
		"arabicTextofAyah":"إِنَّا جَعَلۡنَٰهُ قُرۡءَٰنًا عَرَبِيّٗا لَّعَلَّكُمۡ تَعۡقِلُونَ",
		"tafsirTextofAyah":"Mi smo ovu knjigu objavili kao Kur'an na arapskom jeziku, nadajući se da je razumijete svi vi na čijem je jeziku objavljena i da ono što ste razumjeli prenesete i drugim narodima.",
		"korkutTranslationOfAyah":"Mi je objavljujemo kao Kur'an, na arapskom jeziku, da biste razumjeli,"
	},
	{
		"arabicTextofAyah":"وَإِنَّهُۥ فِيٓ أُمِّ ٱلۡكِتَٰبِ لَدَيۡنَا لَعَلِيٌّ حَكِيمٌ",
		"tafsirTextofAyah":"Doista je Kur'an u Ploči pomno čuvanoj, na velikom položaju i uzvišenom mjestu, i on je savršen u svojim ajetima koji iskazuju Njegove naredbe i zabrane.",
		"korkutTranslationOfAyah":"a on je u Glavnoj Knjizi, u Nas, cijenjen i pun mudrosti."
	},
	{
		"arabicTextofAyah":"أَفَنَضۡرِبُ عَنكُمُ ٱلذِّكۡرَ صَفۡحًا أَن كُنتُمۡ قَوۡمٗا مُّسۡرِفِينَ",
		"tafsirTextofAyah":"Zar da prestanemo sa objavljivanjem Kur'ana zbog toga što vi mnogo činite širk i druge grijehe? To nećemo učiniti, nego iz milosti prema vama proističe suprotno tome.",
		"korkutTranslationOfAyah":"Zar da odustanemo da vas opominjemo zato što svaku mjeru zla prelazite?"
	},
	{
		"arabicTextofAyah":"وَكَمۡ أَرۡسَلۡنَا مِن نَّبِيّٖ فِي ٱلۡأَوَّلِينَ",
		"tafsirTextofAyah":"Koliko smo samo ranijim narodima vjerovjesnika poslali.",
		"korkutTranslationOfAyah":"A koliko smo Mi prijašnjim narodima vjerovjesnika poslali"
	},
	{
		"arabicTextofAyah":"وَمَا يَأۡتِيهِم مِّن نَّبِيٍّ إِلَّا كَانُواْ بِهِۦ يَسۡتَهۡزِءُونَ",
		"tafsirTextofAyah":"Prijašnjim narodima nije stigao nijedan vjerovjesnik od Allaha, a da se nisu s njim ismijavali.",
		"korkutTranslationOfAyah":"i nijedan im vjerovjesnik nije došao, a da mu se nisu narugali!"
	},
	{
		"arabicTextofAyah":"فَأَهۡلَكۡنَآ أَشَدَّ مِنۡهُم بَطۡشٗا وَمَضَىٰ مَثَلُ ٱلۡأَوَّلِينَ",
		"tafsirTextofAyah":"Uništili smo narode koji su bili jači i sposobniji od ovih, i zato onaj ko je slabiji od njih ne može Nas spriječiti da i njega uništemo. U Kur'anu smo već spomenuli primjere uništavanja ranijih naroda, poput Ada, Semuda, naroda Lutovog i stanovnika Medjena.",
		"korkutTranslationOfAyah":"Zato smo uništavali one koji su od ovih moćniji bili, a ranije su isticane vijesti o narodima drevnim."
	},
	{
		"arabicTextofAyah":"وَلَئِن سَأَلۡتَهُم مَّنۡ خَلَقَ ٱلسَّمَٰوَٰتِ وَٱلۡأَرۡضَ لَيَقُولُنَّ خَلَقَهُنَّ ٱلۡعَزِيزُ ٱلۡعَلِيمُ",
		"tafsirTextofAyah":"Pa ako, o Poslaniče,upitaš mušrike koji poriču: ko je stvorio nebesa i Zemlju, oni će, sigurno, odgovoriti: “Stvorio ih je Silni kojeg niko i ništa ne može nadvladati i Sveznajući!”",
		"korkutTranslationOfAyah":"A ako ih upitaš ko je stvorio nebesa i Zemlju, oni će, sigurno, reći: \"Stvorio ih je Allah\" – Da, Silni i Sveznajući,"
	},
	{
		"arabicTextofAyah":"ٱلَّذِي جَعَلَ لَكُمُ ٱلۡأَرۡضَ مَهۡدٗا وَجَعَلَ لَكُمۡ فِيهَا سُبُلٗا لَّعَلَّكُمۡ تَهۡتَدُونَ",
		"tafsirTextofAyah":"Onaj Koji vam je Zemlju pripremio kako biste po njoj mogli hodati i po njoj, u brdima i dolinama, puteve načinio, s ciljem da idete pravim putem i da znate gdje se trebate usmjeriti.",
		"korkutTranslationOfAyah":"Onaj koji vam je Zemlju kolijevkom učinio i po njoj vam prolaze stvorio, da stignete kuda naumite;"
	},
	{
		"arabicTextofAyah":"وَٱلَّذِي نَزَّلَ مِنَ ٱلسَّمَآءِ مَآءَۢ بِقَدَرٖ فَأَنشَرۡنَا بِهِۦ بَلۡدَةٗ مَّيۡتٗاۚ كَذَٰلِكَ تُخۡرَجُونَ",
		"tafsirTextofAyah":"Onaj Koji s neba s mjerom spušta vodu, i to onoliko koliko je dovoljno za vas, vašu stoku i usjeve. Mi pomoću nje u život vraćamo mrtve predjele na kojim nema bilja. Kao što Allah oživljava mrtvu zemlju, tako ćete i vi biti iz grobova izvedeni i oživljeni.",
		"korkutTranslationOfAyah":"Onaj koji s neba s mjerom spušta vodu, pomoću koje u život vraćamo mrtve predjele – tako ćete i vi biti oživljeni;"
	},
	{
		"arabicTextofAyah":"وَٱلَّذِي خَلَقَ ٱلۡأَزۡوَٰجَ كُلَّهَا وَجَعَلَ لَكُم مِّنَ ٱلۡفُلۡكِ وَٱلۡأَنۡعَٰمِ مَا تَرۡكَبُونَ",
		"tafsirTextofAyah":"Onaj Koji stvara stvorenja svake vrste, poput noći dana, muška i ženska i dr., i daje vam lađe i stoku da na njima putujete. Lađama putujete morem, a stoku koristite za putovanje kopnom.",
		"korkutTranslationOfAyah":"Onaj koji stvara stvorenja svake vrste i daje vam lađe i kamile da putujete,"
	},
	{
		"arabicTextofAyah":"لِتَسۡتَوُۥاْ عَلَىٰ ظُهُورِهِۦ ثُمَّ تَذۡكُرُواْ نِعۡمَةَ رَبِّكُمۡ إِذَا ٱسۡتَوَيۡتُمۡ عَلَيۡهِ وَتَقُولُواْ سُبۡحَٰنَ ٱلَّذِي سَخَّرَ لَنَا هَٰذَا وَمَا كُنَّا لَهُۥ مُقۡرِنِينَ",
		"tafsirTextofAyah":"Sve vam je to Allah dao, kako biste se smjestili na palubama i leđima tokom putovanja, a zatim da spomenete Allahovu blagodat jer vam je to potčinio i da svojim jezicima kažete: Neka je uzvišen Onaj koji nam je potčinio ovu jahalicu kojom upravljano. Mi ne bismo mogli to da činimo da je Allah nije potčinio.",
		"korkutTranslationOfAyah":"da se leđima njihovim služite i da se, kad na njima jahali budete, blagodati Gospodara svoga sjetite i da reknete: \"Hvaljen neka je Onaj koji je dao da nam one služe, mi to sami ne bismo mogli postići,"
	},
	{
		"arabicTextofAyah":"وَإِنَّآ إِلَىٰ رَبِّنَا لَمُنقَلِبُونَ",
		"tafsirTextofAyah":"Nakon smrti vratit ćemo se samo Njemu, kako bi račun polagali.",
		"korkutTranslationOfAyah":"i mi ćemo se, sigurno, Gospodaru svome vratiti!\""
	},
	{
		"arabicTextofAyah":"وَجَعَلُواْ لَهُۥ مِنۡ عِبَادِهِۦ جُزۡءًاۚ إِنَّ ٱلۡإِنسَٰنَ لَكَفُورٞ مُّبِينٌ",
		"tafsirTextofAyah":"Mušrici tvrde da su neka stvorenja nastala od Tvorca, pa su govorili da su meleki Allahove kćerke. Čovjek koji kaže ovake riječi, nezahvalan je, u nevjerstvu i zabludi.",
		"korkutTranslationOfAyah":"A oni Njemu od robova Njegovih pripisuju dijete. Čovjek je, zaista, očiti nezahvalnik."
	},
	{
		"arabicTextofAyah":"أَمِ ٱتَّخَذَ مِمَّا يَخۡلُقُ بَنَاتٖ وَأَصۡفَىٰكُم بِٱلۡبَنِينَ",
		"tafsirTextofAyah":"Zar da vi, o mušrici, govorite da je Allah za Sebe uzeo kćerke, a vama je dao sinove. Kakva je to raspodjela koju zagovarate?",
		"korkutTranslationOfAyah":"Zar da između onih koje On stvara uzima Sebi kćeri, a vas da daruje sinovima? –"
	},
	{
		"arabicTextofAyah":"وَإِذَا بُشِّرَ أَحَدُهُم بِمَا ضَرَبَ لِلرَّحۡمَٰنِ مَثَلٗا ظَلَّ وَجۡهُهُۥ مُسۡوَدّٗا وَهُوَ كَظِيمٌ",
		"tafsirTextofAyah":"A kad neko od njih bude obaviješten o onome što Svemilosnom sličnim pripisuje, tj. da je dobio žensko dijete, lice mu se ojađenom pomrači od tuge, brige i srdžbe. Kako onda Allahu pripisuju nešto zbog čega se, ako se njima pripiše, ljute i srde?",
		"korkutTranslationOfAyah":"a kad nekog od njih obraduju viješću da mu se rodila onā koju pripisuje Milostivom, lice mu se pomrači i postaje potišten."
	},
	{
		"arabicTextofAyah":"أَوَمَن يُنَشَّؤُاْ فِي ٱلۡحِلۡيَةِ وَهُوَ فِي ٱلۡخِصَامِ غَيۡرُ مُبِينٖ",
		"tafsirTextofAyah":"Zar svome Gospodaru pripisujete ono što se odgaja u ukrasima, i što na raspravu nije spremno, jer je žensko?",
		"korkutTranslationOfAyah":"Zar one koje u ukrasima rastu i koje su u prepirci bespomoćne?"
	},
	{
		"arabicTextofAyah":"وَجَعَلُواْ ٱلۡمَلَٰٓئِكَةَ ٱلَّذِينَ هُمۡ عِبَٰدُ ٱلرَّحۡمَٰنِ إِنَٰثًاۚ أَشَهِدُواْ خَلۡقَهُمۡۚ سَتُكۡتَبُ شَهَٰدَتُهُمۡ وَيُسۡـَٔلُونَ",
		"tafsirTextofAyah":"Za meleke, koji su Allahovi robovi, kazali su da su žene. Da li su oni prisustvovali kada ih je Allah stvarao, pa su sigurni da se radi o ženama? Meleki će zapisati ove njihove tvrdnje i biće pitani o tome na Sudnjem danu, te će zbog svojih laži biti kažnjeni.",
		"korkutTranslationOfAyah":"Oni meleke, koji su robovi Milostivoga, ženama nazivaju. Zar su oni prisustvovali stvaranju njihovu? – Njihova tvrđenja biće zapisana i oni će odgovarati!"
	},
	{
		"arabicTextofAyah":"وَقَالُواْ لَوۡ شَآءَ ٱلرَّحۡمَٰنُ مَا عَبَدۡنَٰهُمۗ مَّا لَهُم بِذَٰلِكَ مِنۡ عِلۡمٍۖ إِنۡ هُمۡ إِلَّا يَخۡرُصُونَ",
		"tafsirTextofAyah":"Pravdavajući se odredbom (sudbinom), kazali su: \"Da je Allah htio da ne obožavamo meleke, mi to ne bismo činili. Sama činjenica da je On to htio, ukazuje da je zadovoljan tim djelom.\" Oni za ovakve tvrdnje nemaju znanja, nego samo iznose laži.",
		"korkutTranslationOfAyah":"\"Da Milostivi hoće\" – govore oni – \"mi im se ne bismo klanjali.\" Oni o tome ništa ne znaju, oni samo lažu."
	},
	{
		"arabicTextofAyah":"أَمۡ ءَاتَيۡنَٰهُمۡ كِتَٰبٗا مِّن قَبۡلِهِۦ فَهُم بِهِۦ مُسۡتَمۡسِكُونَ",
		"tafsirTextofAyah":"Ili smo mušricima dali knjigu prije Kur'ana, koja dozvoljava obožavanje nekoga pored Allaha, pa se oni pridržavaju te knjige, uzimajući je za argument?",
		"korkutTranslationOfAyah":"Zar smo im prije Kur'ana dali Knjigu pa se nje pridržavaju?"
	},
	{
		"arabicTextofAyah":"بَلۡ قَالُوٓاْ إِنَّا وَجَدۡنَآ ءَابَآءَنَا عَلَىٰٓ أُمَّةٖ وَإِنَّا عَلَىٰٓ ءَاثَٰرِهِم مُّهۡتَدُونَ",
		"tafsirTextofAyah":"To se nije desilo, nego oni za argument uzimaju slijeđenje prethodnika. Govorili su: \"Mi smo naše pretke zatekli da imaju vjeru po kojoj obožavaju kipove i mi samo slijedimo njihove tragove.\"",
		"korkutTranslationOfAyah":"Oni čak govore: \"Mi smo zatekli pretke naše kako ispovijedaju vjeru i prateći ih u stopu mi smo na Pravom putu.\""
	},
	{
		"arabicTextofAyah":"وَكَذَٰلِكَ مَآ أَرۡسَلۡنَا مِن قَبۡلِكَ فِي قَرۡيَةٖ مِّن نَّذِيرٍ إِلَّا قَالَ مُتۡرَفُوهَآ إِنَّا وَجَدۡنَآ ءَابَآءَنَا عَلَىٰٓ أُمَّةٖ وَإِنَّا عَلَىٰٓ ءَاثَٰرِهِم مُّقۡتَدُونَ",
		"tafsirTextofAyah":"Isto tako, ovi su poricali i argumentovali svoje stavove slijeđenjem predaka. Prije tebe, o Poslaniče, Mi ni u jedan grad nismo poslanika poslali, a da oni vladari koji su raskošno živjeli nisu govorili: “Zatekli smo pretke naše kako ispovijedaju vjeru i mi tragove njihove slijedimo.” Nije tvoj narod prvi koji postupa na taj način.",
		"korkutTranslationOfAyah":"I eto tako, prije tebe, Mi ni u jedan grad nismo poslanika poslali, a da oni koji su raskošnim životom živjeli nisu govorili: \"Zatekli smo pretke naše kako ispovijedaju vjeru i mi ih slijedimo u stopu.\""
	},
	{
		"arabicTextofAyah":"۞ قَٰلَ أَوَلَوۡ جِئۡتُكُم بِأَهۡدَىٰ مِمَّا وَجَدتُّمۡ عَلَيۡهِ ءَابَآءَكُمۡۖ قَالُوٓاْ إِنَّا بِمَآ أُرۡسِلۡتُم بِهِۦ كَٰفِرُونَ",
		"tafsirTextofAyah":"Njihov poslanik im je govorio: \"Zar ćete slijediti vaše pretke, čak i onda kada bi vam ja donio nešto bolje od onoga što su praktikovali oni?\" Oni bi kazali: \"Mi ne vjerujemo u ono s čime ste ti i poslanici prije tebe poslani.\"",
		"korkutTranslationOfAyah":"\"Zar i onda\" – govorio bi on – \"kad vam ja donosim bolju od one koju ste od predaka vaših upamtili?\" A oni bi odgovarali: \"Ne vjerujemo mi u ono što je po vama poslano!\""
	},
	{
		"arabicTextofAyah":"فَٱنتَقَمۡنَا مِنۡهُمۡۖ فَٱنظُرۡ كَيۡفَ كَانَ عَٰقِبَةُ ٱلۡمُكَذِّبِينَ",
		"tafsirTextofAyah":"I Mi smo kažnjavali narode koji su poricali poslanike, i uništili smo ih, pa dobro sagledaj kakav je bio kraj onih koji su poslanike u laž ugonili. Njihov kraj bio je bolan.",
		"korkutTranslationOfAyah":"I Mi smo ih kažnjavali, pa vidi kako su skončali oni koji su poslanike u laž ugonili."
	},
	{
		"arabicTextofAyah":"وَإِذۡ قَالَ إِبۡرَٰهِيمُ لِأَبِيهِ وَقَوۡمِهِۦٓ إِنَّنِي بَرَآءٞ مِّمَّا تَعۡبُدُونَ",
		"tafsirTextofAyah":"Spomeni o Poslaniče, kada je Ibrahim svome ocu i narodu kazao: \"Ja nemam ništa sa kipovima kojima vi, pored Allaha, činite ibadet.\"",
		"korkutTranslationOfAyah":"A kad Ibrahim reče ocu svome i narodu svome: \"Nemam ja ništa s onima kojima se vi klanjate,"
	},
	{
		"arabicTextofAyah":"إِلَّا ٱلَّذِي فَطَرَنِي فَإِنَّهُۥ سَيَهۡدِينِ",
		"tafsirTextofAyah":"osim s Allahom Koji me je stvorio, jer će me On, doista, na Pravi put uputiti, i usmjerit će me ka onome što će mi biti od koristi.",
		"korkutTranslationOfAyah":"ja se klanjam samo Onome koji me je stvorio, jer će mi On, doista, na Pravi put ukazati\" –"
	},
	{
		"arabicTextofAyah":"وَجَعَلَهَا كَلِمَةَۢ بَاقِيَةٗ فِي عَقِبِهِۦ لَعَلَّهُمۡ يَرۡجِعُونَ",
		"tafsirTextofAyah":"Ibrahim riječi tevhida, la ilahe illellah, učini trajnim za potomstvo svoje. Među njima će biti uvijek onih koji će samo Allaha obožavati i ništa Mu kao sudruga neće pripisivati, a sve to da bi se oni pokajali Allahu od širka i grijeha.",
		"korkutTranslationOfAyah":"On učini riječi Tevhida trajnim za potomstvo svoje, da bi se dozvali."
	},
	{
		"arabicTextofAyah":"بَلۡ مَتَّعۡتُ هَٰٓؤُلَآءِ وَءَابَآءَهُمۡ حَتَّىٰ جَآءَهُمُ ٱلۡحَقُّ وَرَسُولٞ مُّبِينٞ",
		"tafsirTextofAyah":"Nisam požurivao sa kaznom i uništenjem mušrika koji su istinu poricali, nego sam im dao da uživaju na dunjaluku, a i precima njihovim, sve dok im nije objavljen Kur'an i dok im nije došao jasni poslanik, Muhammed, sallallahu alejhi ve sellem.",
		"korkutTranslationOfAyah":"A Ja sam dopustio ovima, a i precima njihovim, da uživaju sve dok im nije došla Istina i Poslanik očevidni."
	},
	{
		"arabicTextofAyah":"وَلَمَّا جَآءَهُمُ ٱلۡحَقُّ قَالُواْ هَٰذَا سِحۡرٞ وَإِنَّا بِهِۦ كَٰفِرُونَ",
		"tafsirTextofAyah":"Kada im je stigao Kur'an, koji je istina i u koji sumnje nema, oni su kazali da se radi o sihru kojim ih Muhammed pokušava zavesti, i da u njega ne vjeruju.",
		"korkutTranslationOfAyah":"A sada, kada im Istina dolazi, oni govore: \"Ovo je vradžbina, i mi u nju nikako ne vjerujemo!\""
	},
	{
		"arabicTextofAyah":"وَقَالُواْ لَوۡلَا نُزِّلَ هَٰذَا ٱلۡقُرۡءَانُ عَلَىٰ رَجُلٖ مِّنَ ٱلۡقَرۡيَتَيۡنِ عَظِيمٍ",
		"tafsirTextofAyah":"I mušrici koji su poricali, kazali su: \"Zašto ovaj Kur’an nije objavljen nekom velikom čovjeku iz ova dva grada, tj. Mekke ili Taifa?\" Radilo se o Velidu b. Ukbi i Urvi b. Mesudu Sekafiju. Dakle, i trebalo bi, po njima, da Kur'an bude objavljen ovoj dvojici, a ne Muhammedu koji je bio siromah i jetim.",
		"korkutTranslationOfAyah":"I još kažu: \"Trebalo je da ovaj Kur'an bude objavljen kakvom uglednom čovjeku iz jednog od ova dva grada!\""
	},
	{
		"arabicTextofAyah":"أَهُمۡ يَقۡسِمُونَ رَحۡمَتَ رَبِّكَۚ نَحۡنُ قَسَمۡنَا بَيۡنَهُم مَّعِيشَتَهُمۡ فِي ٱلۡحَيَوٰةِ ٱلدُّنۡيَاۚ وَرَفَعۡنَا بَعۡضَهُمۡ فَوۡقَ بَعۡضٖ دَرَجَٰتٖ لِّيَتَّخِذَ بَعۡضُهُم بَعۡضٗا سُخۡرِيّٗاۗ وَرَحۡمَتُ رَبِّكَ خَيۡرٞ مِّمَّا يَجۡمَعُونَ",
		"tafsirTextofAyah":"A da oni ne raspodjeljuju milost Gospodara tvoga, o Poslaniče, pa je daju kome hoće, a uskraćuju od koga hoće, ili to čini Allah?! Mi raspodjeljujemo među njima ono što im je potrebno za život na dunjaluku i Mi jednima dajemo bogatstvo, a drugima siromaštvo, da bi jedne drugima potčinili. A milost Gospodara tvoga na onome svijetu, bolja je od prolaznog dunjaluka kojeg oni gomilaju.",
		"korkutTranslationOfAyah":"Zar oni da raspolažu milošću Gospodara tvoga? Mi im dajemo sve što im je potrebno za život na ovome svijetu i Mi jedne nad drugima uzdižemo po nekoliko stepeni da bi jedni druge služili. – A milost Gospodara tvoga bolja je od onoga što oni gomilaju."
	},
	{
		"arabicTextofAyah":"وَلَوۡلَآ أَن يَكُونَ ٱلنَّاسُ أُمَّةٗ وَٰحِدَةٗ لَّجَعَلۡنَا لِمَن يَكۡفُرُ بِٱلرَّحۡمَٰنِ لِبُيُوتِهِمۡ سُقُفٗا مِّن فِضَّةٖ وَمَعَارِجَ عَلَيۡهَا يَظۡهَرُونَ",
		"tafsirTextofAyah":"A da neće svi ljudi postati jedan narod u nevjerstvu, Mi bismo krovove kuća onih koji ne vjeruju u Svemilosnog od srebra učinili, a i stepenice uz koje se penju, dali bismo im.",
		"korkutTranslationOfAyah":"A da neće svi ljudi postati nevjernici, Mi bismo krovove kuća onih koji ne vjeruju u Milostivog od srebra učinili, a i stepenice uz koje se penju,"
	},
	{
		"arabicTextofAyah":"وَلِبُيُوتِهِمۡ أَبۡوَٰبٗا وَسُرُرًا عَلَيۡهَا يَتَّكِـُٔونَ",
		"tafsirTextofAyah":"i dali bismo im vrata na kućama njihovih, i divane na kojima se odmaraju, kako bi malo-pomalo bili približeni kazni i kako bi im to bilo smutnja.",
		"korkutTranslationOfAyah":"i vrata kuća njihovih i divane na kojima se odmaraju,"
	},
	{
		"arabicTextofAyah":"وَزُخۡرُفٗاۚ وَإِن كُلُّ ذَٰلِكَ لَمَّا مَتَٰعُ ٱلۡحَيَوٰةِ ٱلدُّنۡيَاۚ وَٱلۡأٓخِرَةُ عِندَ رَبِّكَ لِلۡمُتَّقِينَ",
		"tafsirTextofAyah":"i ukrase od zlata bismo im dali, jer sve je to samo uživanje u životu dunjalučkom, i od toga, zbog prolaznosti, nema mnogo koristi, a ahiret, u Gospodara tvoga, o Poslaniče, bit će za bogobojazne, one koji provode Njegove naredbe i udaljavaju se od zabrana.",
		"korkutTranslationOfAyah":"i ukrase od zlata bismo im dali, jer sve je to samo uživanje u životu na ovome svijetu, a onaj svijet u Gospodara tvoga biće za one koji budu Njegova naređenja izvršavali, a Njegovih zabrana se klonili."
	},
	{
		"arabicTextofAyah":"وَمَن يَعۡشُ عَن ذِكۡرِ ٱلرَّحۡمَٰنِ نُقَيِّضۡ لَهُۥ شَيۡطَٰنٗا فَهُوَ لَهُۥ قَرِينٞ",
		"tafsirTextofAyah":"Onoga ko se bude slijepim pravio pred Kur'anom i od njega se okretao, Mi ćemo kazniti tako što ćemo mu šejtana natovariti, pa će mu on nerazdvojni drug postati i samo će mu zabludu povećavati.",
		"korkutTranslationOfAyah":"Onome ko se bude slijepim pravio da ne bi Milostivog veličao, Mi ćemo šejtana natovariti, pa će mu on nerazdvojni drug postati;"
	},
	{
		"arabicTextofAyah":"وَإِنَّهُمۡ لَيَصُدُّونَهُمۡ عَنِ ٱلسَّبِيلِ وَيَحۡسَبُونَ أَنَّهُم مُّهۡتَدُونَ",
		"tafsirTextofAyah":"oni – šejtani koji prate one koji su se od Kur'ana okrenuli, ljude će od Pravog puta i Allahove vjere odvraćati, pa neće provoditi Njegove naredbe i neće napustiti zabrane, a oni će misliti da su na Pravom putu i da slijede istinu. Zbog toga se oni neće ni pokajati za svoju zabludu.",
		"korkutTranslationOfAyah":"oni će ih od Pravoga puta odvraćati, a ljudi će misliti da su na Pravome putu."
	},
	{
		"arabicTextofAyah":"حَتَّىٰٓ إِذَا جَآءَنَا قَالَ يَٰلَيۡتَ بَيۡنِي وَبَيۡنَكَ بُعۡدَ ٱلۡمَشۡرِقَيۡنِ فَبِئۡسَ ٱلۡقَرِينُ",
		"tafsirTextofAyah":"Kada onaj ko se okretao od spominjanja Allaha, dođe pred Njega na Sudnji dan, kazat će: Kamo sreće da si (ti koji si uz mene bio) od mene bio daleko, koliko je dalek istok od zapada. Kako si ti samo ružan drug.",
		"korkutTranslationOfAyah":"I kada koji dođe pred Nas, reći će: \"Kamo sreće da je između mene i tebe bila tolika razdaljina kolika je između istoka i zapada! Kako si ti bio zao drug!\""
	},
	{
		"arabicTextofAyah":"وَلَن يَنفَعَكُمُ ٱلۡيَوۡمَ إِذ ظَّلَمۡتُمۡ أَنَّكُمۡ فِي ٱلۡعَذَابِ مُشۡتَرِكُونَ",
		"tafsirTextofAyah":"Allah će na Sudnjem danu reći nevjernicima: \"Nakon što ste prema sebi nepravedni bili, čineći širk i grijehe, neće vam biti od koristi to što ćete zajedno biti kažnjavani. Vaši ortaci od vas neće preuzeti nimalo kazne.\"",
		"korkutTranslationOfAyah":"Toga dana vam neće biti od koristi to što ćete u muci zajedno biti, kad je jasno da ste druge Allahu ravnim smatrali."
	},
	{
		"arabicTextofAyah":"أَفَأَنتَ تُسۡمِعُ ٱلصُّمَّ أَوۡ تَهۡدِي ٱلۡعُمۡيَ وَمَن كَانَ فِي ضَلَٰلٖ مُّبِينٖ",
		"tafsirTextofAyah":"Oni su gluhi pa ne čuju istinu, slijepi su da je vide, pa zar da ti, o Poslaniče, možeš dozvati gluhe i na Pravi put uputiti slijepe i one koji su u jasnoj zabludi?!",
		"korkutTranslationOfAyah":"Zar ti da dozoveš gluhe i uputiš slijepe i one koji su u očitoj zabludi?!"
	},
	{
		"arabicTextofAyah":"فَإِمَّا نَذۡهَبَنَّ بِكَ فَإِنَّا مِنۡهُم مُّنتَقِمُونَ",
		"tafsirTextofAyah":"Ako bismo ti dušu uzeli, o Poslaniče, njih bismo, sigurno, kaznili i na dunjaluku i na ahiretu.",
		"korkutTranslationOfAyah":"Ako bismo ti dušu uzeli, njih bismo, sigurno, kaznili,"
	},
	{
		"arabicTextofAyah":"أَوۡ نُرِيَنَّكَ ٱلَّذِي وَعَدۡنَٰهُمۡ فَإِنَّا عَلَيۡهِم مُّقۡتَدِرُونَ",
		"tafsirTextofAyah":"ili, kad bismo ti htjeli pokazati nešto od kazne koju smo im obećali, pa Mi nad njima, zaista, potpunu moć imamo i oni Nas ne mogu nadvladati.",
		"korkutTranslationOfAyah":"ili, kad bismo ti htjeli pokazati ono čime im prijetimo – pa Mi njih možemo svakom kaznom kazniti."
	},
	{
		"arabicTextofAyah":"فَٱسۡتَمۡسِكۡ بِٱلَّذِيٓ أُوحِيَ إِلَيۡكَۖ إِنَّكَ عَلَىٰ صِرَٰطٖ مُّسۡتَقِيمٖ",
		"tafsirTextofAyah":"Zato se drži, o Poslaniče, onoga što ti objavljuje tvoj Gospodar, i radi po tome, a ti si, uistinu, na Pravom putu.",
		"korkutTranslationOfAyah":"Zato se drži onoga što ti se objavljuje, jer ti si, uistinu, na Pravome putu."
	},
	{
		"arabicTextofAyah":"وَإِنَّهُۥ لَذِكۡرٞ لَّكَ وَلِقَوۡمِكَۖ وَسَوۡفَ تُسۡـَٔلُونَ",
		"tafsirTextofAyah":"Doista ovaj Kur'an predstavlja čast tebi i tvome narodu, i na Sudnjem danu bit ćete pitani o vjerovanju u njega, slijeđenju njegove upute i pozivanju njemu.",
		"korkutTranslationOfAyah":"Kur'an je, zaista, čast tebi i narodu tvome; odgovaraćete vi."
	},
	{
		"arabicTextofAyah":"وَسۡـَٔلۡ مَنۡ أَرۡسَلۡنَا مِن قَبۡلِكَ مِن رُّسُلِنَآ أَجَعَلۡنَا مِن دُونِ ٱلرَّحۡمَٰنِ ءَالِهَةٗ يُعۡبَدُونَ",
		"tafsirTextofAyah":"A pitaj, o Poslaniče, one koje smo prije tebe od Naših poslanika poslali – da li smo Mi naređivali da se, osim Svemilosnog, božanstva druga obožavaju i da im se ibadet čini?",
		"korkutTranslationOfAyah":"Pogledaj u odredbama objavljenim poslanicima Našim, koje smo prije tebe slali, da li smo naredili da se, mimo Milostivog, klanjaju božanstvima nekakvim."
	},
	{
		"arabicTextofAyah":"وَلَقَدۡ أَرۡسَلۡنَا مُوسَىٰ بِـَٔايَٰتِنَآ إِلَىٰ فِرۡعَوۡنَ وَمَلَإِيْهِۦ فَقَالَ إِنِّي رَسُولُ رَبِّ ٱلۡعَٰلَمِينَ",
		"tafsirTextofAyah":"Još davno Mi smo poslali Musaa sa znamenjima Našim faraonu i glavešinama naroda njegova, pa je on rekao: “Ja sam, doista, Gospodara svih stvorenja poslanik!”",
		"korkutTranslationOfAyah":"Još davno Mi smo poslali Musaa sa znamenjima Našim faraonu i glavešinama njegovim, i on je rekao: \"Ja sam, doista, Gospodara svjetova poslanik!\""
	},
	{
		"arabicTextofAyah":"فَلَمَّا جَآءَهُم بِـَٔايَٰتِنَآ إِذَا هُم مِّنۡهَا يَضۡحَكُونَ",
		"tafsirTextofAyah":"Kada im je on donio Naše ajete, oni su se počeli ismijavati i rugati.",
		"korkutTranslationOfAyah":"I pošto im je donio znamenja Naša, oni su ih, odjednom, počeli ismijavati."
	},
	{
		"arabicTextofAyah":"وَمَا نُرِيهِم مِّنۡ ءَايَةٍ إِلَّا هِيَ أَكۡبَرُ مِنۡ أُخۡتِهَاۖ وَأَخَذۡنَٰهُم بِٱلۡعَذَابِ لَعَلَّهُمۡ يَرۡجِعُونَ",
		"tafsirTextofAyah":"A nismo faraonu i glavešinama naroda njegova pokazivali nijedan znak koji je ukazivao na ispravnost Musaove poslanice, a da nije veći bio nego prethodni! I patnji smo ih podvrgli na ovom svijetu, ne bi li se povratili i nevjerstvo ostavili, ali nije bilo koristi.",
		"korkutTranslationOfAyah":"I Mi smo im dokaze pokazivali, sve jedan veći od drugog, i na muke smo ih stavljali ne bi li se dozvali."
	},
	{
		"arabicTextofAyah":"وَقَالُواْ يَٰٓأَيُّهَ ٱلسَّاحِرُ ٱدۡعُ لَنَا رَبَّكَ بِمَا عَهِدَ عِندَكَ إِنَّنَا لَمُهۡتَدُونَ",
		"tafsirTextofAyah":"A oni su, kada ih je dio patnje pogodio, govorili Musau: O ti, čarobnjače! Moli za nas Gospodara svoga, na temelju obećanja da ćemo, ako povjerujemo, biti kazne spašeni, mi ćemo, sigurno, Pravim putem poći, ako se ta kazna ukloni.",
		"korkutTranslationOfAyah":"\"O ti čarobnjače!\" – govorili su oni – \"zamoli Gospodara svoga, u naše ime, na temelju tebi datog obećanja, mi ćemo, sigurno, Pravim putem poći!\""
	},
	{
		"arabicTextofAyah":"فَلَمَّا كَشَفۡنَا عَنۡهُمُ ٱلۡعَذَابَ إِذَا هُمۡ يَنكُثُونَ",
		"tafsirTextofAyah":"Kada bismo od njih kaznu otklonili, oni bi zavjet prekršili i ne bi ga izvršili.",
		"korkutTranslationOfAyah":"A čim bismo ih nevolje oslobodili, začas bi obavezu prekršili."
	},
	{
		"arabicTextofAyah":"وَنَادَىٰ فِرۡعَوۡنُ فِي قَوۡمِهِۦ قَالَ يَٰقَوۡمِ أَلَيۡسَ لِي مُلۡكُ مِصۡرَ وَهَٰذِهِ ٱلۡأَنۡهَٰرُ تَجۡرِي مِن تَحۡتِيٓۚ أَفَلَا تُبۡصِرُونَ",
		"tafsirTextofAyah":"I faraon, oholeći se i hvaleći svojom vlašću, obznani narodu svome i reče im: “O narode moj, zar meni ne pripada vlast u Misiru/Egiptu i ove rijeke (Nil) koje ispred mene, i ispod mojih dvora, teku – ne vidite li moju vlast i veličinu?!”",
		"korkutTranslationOfAyah":"I faraon obznani narodu svome: \"O narode moj\" – reče on – \"zar meni ne pripada carstvo u Misiru i ovi rukavci rijeke koji ispred mene teku, shvaćate li?"
	},
	{
		"arabicTextofAyah":"أَمۡ أَنَا۠ خَيۡرٞ مِّنۡ هَٰذَا ٱلَّذِي هُوَ مَهِينٞ وَلَا يَكَادُ يُبِينُ",
		"tafsirTextofAyah":"Ja sam bolji od Musaa koji je slabić i koji ne zna dobro ni da priča.",
		"korkutTranslationOfAyah":"I zar nisam ja bolji od ovog bijednika koji jedva umije govoriti?"
	},
	{
		"arabicTextofAyah":"فَلَوۡلَآ أُلۡقِيَ عَلَيۡهِ أَسۡوِرَةٞ مِّن ذَهَبٍ أَوۡ جَآءَ مَعَهُ ٱلۡمَلَٰٓئِكَةُ مُقۡتَرِنِينَ",
		"tafsirTextofAyah":"Zašto mu Allah koji ga je poslao nije stavio zlatne ogrlice na njega, kako bi se znalo da je Njegov poslanik ili zašto nije došao u grupi s melekima, koji bi se jedan iza drugog pojavljivali?!",
		"korkutTranslationOfAyah":"Zašto mu nisu stavljene narukvice od zlata ili zašto zajedno sa njim nisu došli meleki?\""
	},
	{
		"arabicTextofAyah":"فَٱسۡتَخَفَّ قَوۡمَهُۥ فَأَطَاعُوهُۚ إِنَّهُمۡ كَانُواْ قَوۡمٗا فَٰسِقِينَ",
		"tafsirTextofAyah":"On ih zavede i nagovori da mu se u zabludi pokore. Oni su, zaista, bili narod koji je odbio pokornost Allahu.",
		"korkutTranslationOfAyah":"I on zavede narod svoj, pa mu se pokori; oni su, doista, bili narod grješni."
	},
	{
		"arabicTextofAyah":"فَلَمَّآ ءَاسَفُونَا ٱنتَقَمۡنَا مِنۡهُمۡ فَأَغۡرَقۡنَٰهُمۡ أَجۡمَعِينَ",
		"tafsirTextofAyah":"Kada su, ustrajno čineći nevjerstvo, izazvali Našu srdžbu, Mi smo ih kaznili i sve ih potopili.",
		"korkutTranslationOfAyah":"A kad izazvaše Naš gnjev, Mi ih kaznismo i sve ih potopismo,"
	},
	{
		"arabicTextofAyah":"فَجَعَلۡنَٰهُمۡ سَلَفٗا وَمَثَلٗا لِّلۡأٓخِرِينَ",
		"tafsirTextofAyah":"i učinismo faraona i glavešine naroda njegova primjerom i poukom ljudima i nevjernicima tvoga naroda, kako ne bi bili poput njih, pa da ih kazna kao i njih zadesi.",
		"korkutTranslationOfAyah":"i učinismo ih primjerom i poukom narodima kasnijim."
	},
	{
		"arabicTextofAyah":"۞ وَلَمَّا ضُرِبَ ٱبۡنُ مَرۡيَمَ مَثَلًا إِذَا قَوۡمُكَ مِنۡهُ يَصِدُّونَ",
		"tafsirTextofAyah":"Kada su mnogobošci pomislili da se na Isaa, kojeg obožavaju kršćani, odnose Allahove riječi: \"I vi i oni koje pored Allaha obožavate bit ćete gorivo u Džehennemu, a u njega ćete, doista, ući\" – a Allah je zabranio da se Isa obožava, kao što je zabranio i obožavanje kipova – tada je tvoj narod, o Poslaniče, zagalamio raspravljajući se, pa su kazali: \"Mi smo zadovoljni da naša božanstva imaju status Isaa.\" Nakon toga je Allah objavio: \"A oni kojima smo još prije lijepu nagradu obećali, oni će od njega daleko biti.\"",
		"korkutTranslationOfAyah":"A kad je narodu tvome kao primjer naveden sin Merjemin, odjednom su oni, zbog toga, zagalamili"
	},
	{
		"arabicTextofAyah":"وَقَالُوٓاْ ءَأَٰلِهَتُنَا خَيۡرٌ أَمۡ هُوَۚ مَا ضَرَبُوهُ لَكَ إِلَّا جَدَلَۢاۚ بَلۡ هُمۡ قَوۡمٌ خَصِمُونَ",
		"tafsirTextofAyah":"Oni su kazali: \"Da li su bolja naša božanstva ili Isa?\" Ibn Zib'ara i njemu slični nisu naveli ovo poređenje i ovaj primjer kako bi stigli do istine, nego kako bi se raspravljali. Oni su narod čije je svojstvo rasprava.",
		"korkutTranslationOfAyah":"i rekli: \"Da li su bolji naši kumiri ili on?\" A naveli su ti ga kao primjer samo zato da bi spor izazvali, jer su oni narod svađalački."
	},
	{
		"arabicTextofAyah":"إِنۡ هُوَ إِلَّا عَبۡدٌ أَنۡعَمۡنَا عَلَيۡهِ وَجَعَلۡنَٰهُ مَثَلٗا لِّبَنِيٓ إِسۡرَٰٓءِيلَ",
		"tafsirTextofAyah":"Isa b. Merjem bio je jedan od Allahovih robova kojem smo Mi blagodat vjerovjesništva i poslanicu dali i učinili smo ga primjerom Israelćanima kako bi ga uzeli kao dokaz Allahove moći Koji ga je stvorio bez oca, kao što je Adema stvorio i bez oca i i bez majke.",
		"korkutTranslationOfAyah":"On je bio samo rob koga smo Mi poslanstvom nagradili i primjerom za pouku sinovima Israilovim učinili,"
	},
	{
		"arabicTextofAyah":"وَلَوۡ نَشَآءُ لَجَعَلۡنَا مِنكُم مَّلَٰٓئِكَةٗ فِي ٱلۡأَرۡضِ يَخۡلُفُونَ",
		"tafsirTextofAyah":"A da hoćemo da vas, o ljudi, uništimo, Mi bismo to učinili i umjesto vas doveli meleke na Zemlju, koji bi samo Allaha obožavali i ništa Mu kao druga ne bi pripisivali.",
		"korkutTranslationOfAyah":"a da hoćemo, mogli bismo neke od vas u meleke pretvoriti da vas oni na Zemlji naslijede;"
	},
	{
		"arabicTextofAyah":"وَإِنَّهُۥ لَعِلۡمٞ لِّلسَّاعَةِ فَلَا تَمۡتَرُنَّ بِهَا وَٱتَّبِعُونِۚ هَٰذَا صِرَٰطٞ مُّسۡتَقِيمٞ",
		"tafsirTextofAyah":"Silazak Isaa pred kraj svijeta biće jedan od velikih predznaka Sudnjega dana. Nemojte sumnjati da će se Smak svijeta desiti i slijedite ono što sam vam dostavio od Allaha, jer to je Pravi put na kojem nema nikakvih devijacija i skretanja.",
		"korkutTranslationOfAyah":"i Kur'an je predznak Smaka svijeta, zato nikako ne sumnjajte u nj i slijedite uputstvo Moje, to je Pravi put,"
	},
	{
		"arabicTextofAyah":"وَلَا يَصُدَّنَّكُمُ ٱلشَّيۡطَٰنُۖ إِنَّهُۥ لَكُمۡ عَدُوّٞ مُّبِينٞ",
		"tafsirTextofAyah":"Nemojte da vas šejtan svojim zavođenjem odvrati od Pravoga puta. On vam, zaista, otvoreno i jasno iskazuje neprijateljstvo.",
		"korkutTranslationOfAyah":"i neka vas šejtan nikako ne odvrati, ta on vam je, doista, neprijatelj otvoreni."
	},
	{
		"arabicTextofAyah":"وَلَمَّا جَآءَ عِيسَىٰ بِٱلۡبَيِّنَٰتِ قَالَ قَدۡ جِئۡتُكُم بِٱلۡحِكۡمَةِ وَلِأُبَيِّنَ لَكُم بَعۡضَ ٱلَّذِي تَخۡتَلِفُونَ فِيهِۖ فَٱتَّقُواْ ٱللَّهَ وَأَطِيعُونِ",
		"tafsirTextofAyah":"A kad je Isa očite i jasne znakove da je poslanik svome narodu donio, on im je rekao: “Donosim vam od Allaha mudrost i dolazim da vam objasnim ono u čemu se razilazite po pitanju vjere. Zato se Allaha bojte tako što ćete Njegove naredbe sprovoditi i od zabrana se udaljiti i meni se pokoravajte u onome što vam naređujem i zabranjujem.",
		"korkutTranslationOfAyah":"A kad je Isa očita znamenja donio, on je rekao: \"Donosim vam mudrost i dolazim da vam objasnim ono oko čega se razilazite. Zato se Allaha bojte i meni se pokoravajte,"
	},
	{
		"arabicTextofAyah":"إِنَّ ٱللَّهَ هُوَ رَبِّي وَرَبُّكُمۡ فَٱعۡبُدُوهُۚ هَٰذَا صِرَٰطٞ مُّسۡتَقِيمٞ",
		"tafsirTextofAyah":"Doista je Allah moj i vaš Gospodar, mi nemamo drugog Gospodara osim Njega, pa samo Njemu iskreno ibadet činite, jer u tome je iskazivanje Njegove jednoće i slijeđenje Pravog puta na kojem nema nikakvih skretanja.",
		"korkutTranslationOfAyah":"Allah je moj i vaš Gospodar, pa se Njemu klanjajte, to je Pravi put!\""
	},
	{
		"arabicTextofAyah":"فَٱخۡتَلَفَ ٱلۡأَحۡزَابُ مِنۢ بَيۡنِهِمۡۖ فَوَيۡلٞ لِّلَّذِينَ ظَلَمُواْ مِنۡ عَذَابِ يَوۡمٍ أَلِيمٍ",
		"tafsirTextofAyah":"Kršćanske skupine razišle su se u pogledu Isaa, pa ima onih koji govore da je on bog, ima onih koji kažu da je Božiji sin, a ima i onih koji tvrde da su on i njegova majka dva božanstva. Teško onima koji su prema sebi nepravdu učinili na način da su Isau pripisali svojstva božanstvenosti ili su ga nazvali Božijim sinom ili su kazali da je jedan od trojice. Teško njima od strašne kazne na Sudnjem danu.",
		"korkutTranslationOfAyah":"Ali su se stranke između sebe podvojile, pa neka iskuse nesnosnu patnju na Dan bolni oni koji o Njemu krivo govore!"
	},
	{
		"arabicTextofAyah":"هَلۡ يَنظُرُونَ إِلَّا ٱلسَّاعَةَ أَن تَأۡتِيَهُم بَغۡتَةٗ وَهُمۡ لَا يَشۡعُرُونَ",
		"tafsirTextofAyah":"Da li ove skupine koje su se razišle u pogledu Isaa iščekuju da im Sudnji dan iznenada dođe i da oni to i ne osjete? Ako im Sudnji dan dođe, a oni budu i dalje nevjernici, onda će sigurno skončati u teškoj patnji.",
		"korkutTranslationOfAyah":"Zar ovi čekaju da im Smak svijeta iznenada dođe, a oni bezbrižni?"
	},
	{
		"arabicTextofAyah":"ٱلۡأَخِلَّآءُ يَوۡمَئِذِۭ بَعۡضُهُمۡ لِبَعۡضٍ عَدُوٌّ إِلَّا ٱلۡمُتَّقِينَ",
		"tafsirTextofAyah":"Oni koji su bili ortaci i prijatelji u svome nevjerstvu i zabludi, na Sudnjem danu bit će jedni drugima neprijatelji. Vječni prijatelji će ostati samo bogobojazni koji su provodili Allahove naredbe i klonili se Njegovih zabrana.",
		"korkutTranslationOfAyah":"Tog Dana će oni koji su jedni drugima bili prijatelji postati neprijatelji, samo to neće biti oni koji su se Allaha bojali i grijeha klonili:"
	},
	{
		"arabicTextofAyah":"يَٰعِبَادِ لَا خَوۡفٌ عَلَيۡكُمُ ٱلۡيَوۡمَ وَلَآ أَنتُمۡ تَحۡزَنُونَ",
		"tafsirTextofAyah":"Allah će njima kazati: \"O Moji robovi, pred vama nema nikakvog straha i vi nećete biti tužni zbog onoga što vas je prošlo na dunjaluku.\"",
		"korkutTranslationOfAyah":"\"O robovi Moji, za vas danas straha neće biti, niti ćete i za čim tugovati;"
	},
	{
		"arabicTextofAyah":"ٱلَّذِينَ ءَامَنُواْ بِـَٔايَٰتِنَا وَكَانُواْ مُسۡلِمِينَ",
		"tafsirTextofAyah":"Onima koji budu vjerovali u Kur'an koji je objavljen njihovom poslaniku i koji budu slijedili kur'anske upute, praktikujući njegove naredbe i ostavljajući njegove zabrane.",
		"korkutTranslationOfAyah":"oni koji su u ajete Naše vjerovali i poslušni bili –"
	},
	{
		"arabicTextofAyah":"ٱدۡخُلُواْ ٱلۡجَنَّةَ أَنتُمۡ وَأَزۡوَٰجُكُمۡ تُحۡبَرُونَ",
		"tafsirTextofAyah":"Uđite u Džennet vi i oni koji su vam slični u vjerovanju, radujući se vječnoj blagodati koja nikada neće prestati.",
		"korkutTranslationOfAyah":"uđite u Džennet, vi i žene vaše, radosni!\""
	},
	{
		"arabicTextofAyah":"يُطَافُ عَلَيۡهِم بِصِحَافٖ مِّن ذَهَبٖ وَأَكۡوَابٖۖ وَفِيهَا مَا تَشۡتَهِيهِ ٱلۡأَنفُسُ وَتَلَذُّ ٱلۡأَعۡيُنُۖ وَأَنتُمۡ فِيهَا خَٰلِدُونَ",
		"tafsirTextofAyah":"Oni će biti služeni iz posuda i čaša od zlata. U Džennetu će biti sve što duše zažele i čime se oči naslađuju, i u njemu ćete vječno boraviti, nikada iz njega nećete izići.",
		"korkutTranslationOfAyah":"Oni će biti služeni iz posuda i čaša od zlata, u njemu će biti sve što duše zažele i čime se oči naslađuju, i u njemu ćete vječno boraviti."
	},
	{
		"arabicTextofAyah":"وَتِلۡكَ ٱلۡجَنَّةُ ٱلَّتِيٓ أُورِثۡتُمُوهَا بِمَا كُنتُمۡ تَعۡمَلُونَ",
		"tafsirTextofAyah":"Ovaj Džennet kojeg smo vam opisali nasljedstvo je vaše za dobra djela koja ste činili.",
		"korkutTranslationOfAyah":"\"Eto, to je Džennet koji vam je darovan kao nagrada za ono što ste radili,"
	},
	{
		"arabicTextofAyah":"لَكُمۡ فِيهَا فَٰكِهَةٞ كَثِيرَةٞ مِّنۡهَا تَأۡكُلُونَ",
		"tafsirTextofAyah":"u njemu ćete neprestano imati svakojakog voća kojeg ćete jesti i njega nikada neće nestati.",
		"korkutTranslationOfAyah":"u njemu ćete svakovrsnog voća imati od kojeg ćete nekō jesti.\""
	},
	{
		"arabicTextofAyah":"إِنَّ ٱلۡمُجۡرِمِينَ فِي عَذَابِ جَهَنَّمَ خَٰلِدُونَ",
		"tafsirTextofAyah":"Oni koji su činili nevjerstvo i grijehe vječno će u Džehennemu ostati.",
		"korkutTranslationOfAyah":"A nevjernici će u patnji džehennemskoj vječno ostati,"
	},
	{
		"arabicTextofAyah":"لَا يُفَتَّرُ عَنۡهُمۡ وَهُمۡ فِيهِ مُبۡلِسُونَ",
		"tafsirTextofAyah":"Kazna im se neće umanjiti i u toj patnji neće imati nadu u Allahovu milost.",
		"korkutTranslationOfAyah":"ona im se neće ublažiti i nikakve nade u spas neće imati."
	},
	{
		"arabicTextofAyah":"وَمَا ظَلَمۡنَٰهُمۡ وَلَٰكِن كَانُواْ هُمُ ٱلظَّٰلِمِينَ",
		"tafsirTextofAyah":"Mi im nismo učinili nepravdu kada smo ih u Vatru uveli, nego su oni nevjerovanjem sami sebi nepravdu nanijeli.",
		"korkutTranslationOfAyah":"Nismo im nepravedni bili, oni su sami sebi nepravdu nanijeli."
	},
	{
		"arabicTextofAyah":"وَنَادَوۡاْ يَٰمَٰلِكُ لِيَقۡضِ عَلَيۡنَا رَبُّكَۖ قَالَ إِنَّكُم مَّٰكِثُونَ",
		"tafsirTextofAyah":"Oni će dozivati Malika, čuvara Vatre: \"O Malik, neka nas tvoj Gospodar usmrti pa da se odmorimo od kazne.\" Malik će im tada odgovoriti: \"Vi nećete umrijeti, nego ćete u kazni vječno ostati.\"",
		"korkutTranslationOfAyah":"Oni će dozivati: \"O Malik! Neka Gospodar tvoj učini da umremo!\" – a On će reći: \"Vi ćete tu vječno ostati!\""
	},
	{
		"arabicTextofAyah":"لَقَدۡ جِئۡنَٰكُم بِٱلۡحَقِّ وَلَٰكِنَّ أَكۡثَرَكُمۡ لِلۡحَقِّ كَٰرِهُونَ",
		"tafsirTextofAyah":"Mi smo vam slali na dunjaluku Istinu u koju nema nikakve sumnje, ali većina vas istinu prezire.",
		"korkutTranslationOfAyah":"Mi vam Istinu šaljemo, ali većini vam je Istina odvratna."
	},
	{
		"arabicTextofAyah":"أَمۡ أَبۡرَمُوٓاْ أَمۡرٗا فَإِنَّا مُبۡرِمُونَ",
		"tafsirTextofAyah":"Ako oni pletu zamke Poslaniku, sallallahu alejhi ve sellem, i Mi ćemo zamke njima postaviti koje će biti veće od njihovih.",
		"korkutTranslationOfAyah":"Ako oni pletu zamke, i Mi ćemo zamke njima postaviti."
	},
	{
		"arabicTextofAyah":"أَمۡ يَحۡسَبُونَ أَنَّا لَا نَسۡمَعُ سِرَّهُمۡ وَنَجۡوَىٰهُمۚ بَلَىٰ وَرُسُلُنَا لَدَيۡهِمۡ يَكۡتُبُونَ",
		"tafsirTextofAyah":"Zar oni misle da Mi ne čujemo šta oni nasamo razgovaraju i što kriju u svojim srcim i kako se među sobom tajno dogovaraju? Čujemo Mi sve to, a meleki koji su izaslanici Naši, koji su uz njih, zapisuju ono što rade.",
		"korkutTranslationOfAyah":"Zar oni misle da Mi ne čujemo šta oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju."
	},
	{
		"arabicTextofAyah":"قُلۡ إِن كَانَ لِلرَّحۡمَٰنِ وَلَدٞ فَأَنَا۠ أَوَّلُ ٱلۡعَٰبِدِينَ",
		"tafsirTextofAyah":"Reci, o Poslaniče, onima koji Allahu pripisuju kćeri, neka je On daleko i uzvišen od onoga što oni govore: “Allah nema dijete, slavljen neka je On i ja Mu, među onima koji Mu negiraju takve manjkavosti, prvi ibadet činim, negirajući takve manjkavosti.\"",
		"korkutTranslationOfAyah":"Reci: \"Kad bi Milostivi imao sina, ja bih se prvi klanjao!"
	},
	{
		"arabicTextofAyah":"سُبۡحَٰنَ رَبِّ ٱلسَّمَٰوَٰتِ وَٱلۡأَرۡضِ رَبِّ ٱلۡعَرۡشِ عَمَّا يَصِفُونَ",
		"tafsirTextofAyah":"Allah koji je Gospodar nebesa, Zemlje i Arša, daleko je od onoga što Mu ovi mušrici pripisuju, a oni Mu pripisuju ortaka, ženu i dijete.",
		"korkutTranslationOfAyah":"Neka je uzvišen Gospodar nebesa i Zemlje, i Gospodar Arša i koji je iznad onoga kako Ga oni opisuju!\""
	},
	{
		"arabicTextofAyah":"فَذَرۡهُمۡ يَخُوضُواْ وَيَلۡعَبُواْ حَتَّىٰ يُلَٰقُواْ يَوۡمَهُمُ ٱلَّذِي يُوعَدُونَ",
		"tafsirTextofAyah":"Pa, ti ih, o Poslaniče, ostavi neka se upuštaju u zabludu i zabavljaju dok ne dožive Dan kojim im se prijeti, a to je Sudnji dan.",
		"korkutTranslationOfAyah":"Zato ih ostavi neka se iživljavaju i zabavljaju dok ne dožive Dan kojim im se prijeti,"
	},
	{
		"arabicTextofAyah":"وَهُوَ ٱلَّذِي فِي ٱلسَّمَآءِ إِلَٰهٞ وَفِي ٱلۡأَرۡضِ إِلَٰهٞۚ وَهُوَ ٱلۡحَكِيمُ ٱلۡعَلِيمُ",
		"tafsirTextofAyah":"On se istinski obožava i na nebesima i na Zemlji, On mudro stvara, određuje i upravlja svime, zna stanja Svojih robova i ništa Mu nije skriveno.",
		"korkutTranslationOfAyah":"On je Bog i na nebu i na Zemlji, On je Mudri i Sveznajući!"
	},
	{
		"arabicTextofAyah":"وَتَبَارَكَ ٱلَّذِي لَهُۥ مُلۡكُ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا وَعِندَهُۥ عِلۡمُ ٱلسَّاعَةِ وَإِلَيۡهِ تُرۡجَعُونَ",
		"tafsirTextofAyah":"Allahova dobra i Njegov berićet su ogromni, On je Onaj čija je vlast na nebesima i na Zemlji, i između njih, On jedini zna kada će Smak svijeta biti i Njemu ćete se svi vratiti kako bi račun polagali i kako bi vas nagradio ili kaznio!",
		"korkutTranslationOfAyah":"I neka je uzvišen Onaj čija je vlast na nebesima i na Zemlji, i između njih, On jedini zna kada će Smak svijeta biti, i Njemu ćete se svi vratiti!"
	},
	{
		"arabicTextofAyah":"وَلَا يَمۡلِكُ ٱلَّذِينَ يَدۡعُونَ مِن دُونِهِ ٱلشَّفَٰعَةَ إِلَّا مَن شَهِدَ بِٱلۡحَقِّ وَهُمۡ يَعۡلَمُونَ",
		"tafsirTextofAyah":"Oni koje mušrici, pored Njega, mole – neće se moći za druge zauzimati kod Allaha; moći će samo oni koji Istinu priznaju, a ta istina su riječi la ilahe illellah, oni koji znaju, poput Isaa, Uzejra i meleka.",
		"korkutTranslationOfAyah":"Onī kojima se oni, pored Njega, klanjaju – neće se moći za druge zauzimati; moći će samo oni koji Istinu priznaju, oni koji znaju."
	},
	{
		"arabicTextofAyah":"وَلَئِن سَأَلۡتَهُم مَّنۡ خَلَقَهُمۡ لَيَقُولُنَّ ٱللَّهُۖ فَأَنَّىٰ يُؤۡفَكُونَ",
		"tafsirTextofAyah":"A ako ih zapitaš ko ih je stvorio, sigurno će reći: “Allah nas je stvorio!” Pa kuda se, onda, odmeću i kako nakon ove spoznaje mogu da se okrenu od obožavanja samo Allaha?!",
		"korkutTranslationOfAyah":"A ako ih zapitaš ko ih je stvorio, sigurno će reći: \"Allah!\" Pa kuda se onda odmeću?"
	},
	{
		"arabicTextofAyah":"وَقِيلِهِۦ يَٰرَبِّ إِنَّ هَٰٓؤُلَآءِ قَوۡمٞ لَّا يُؤۡمِنُونَ",
		"tafsirTextofAyah":"Allah zna za Poslanikovo žaljenja zbog toga što ga njegov narod poriče, a u tom žaljenju stoji: O Gospodaru, doista ovaj narod ne vjeruje u ono s čime si me njima poslao.",
		"korkutTranslationOfAyah":"I tako mi Poslanikovih riječi: \"Gospodaru moj, ovo su, zaista, ljudi koji neće vjerovati!\" –"
	},
	{
		"arabicTextofAyah":"فَٱصۡفَحۡ عَنۡهُمۡ وَقُلۡ سَلَٰمٞۚ فَسَوۡفَ يَعۡلَمُونَ",
		"tafsirTextofAyah":"Okreni se od njih i kaži im ono pomoću čega ćeš otkloniti njihovo zlo. Ovo je bilo u Mekki. A znat će oni koja ih kazna čeka.",
		"korkutTranslationOfAyah":"ti se oprosti od njih i reci: \"Ostajte u miru!\" – ta sigurno će oni zapamtiti!"
	}
]