[
	{
		"arabicTextofAyah":"يَٰٓأَيُّهَا ٱلۡمُدَّثِّرُ",
		"tafsirTextofAyah":"O ti koji si prekriven svojom odjećom (odnosi se na Poslanika, sallallahu alejhi ve sellem).",
		"korkutTranslationOfAyah":"O ti, pokriveni!"
	},
	{
		"arabicTextofAyah":"قُمۡ فَأَنذِرۡ",
		"tafsirTextofAyah":"Digni se i opominji na Allahovu kaznu.",
		"korkutTranslationOfAyah":"Ustani i opominji!"
	},
	{
		"arabicTextofAyah":"وَرَبَّكَ فَكَبِّرۡ",
		"tafsirTextofAyah":"I slavi svoga Gospodara.",
		"korkutTranslationOfAyah":"I Gospodara svoga veličaj!"
	},
	{
		"arabicTextofAyah":"وَثِيَابَكَ فَطَهِّرۡ",
		"tafsirTextofAyah":"Očisti sebe od grijeha i odjeću od nečistoće.",
		"korkutTranslationOfAyah":"I haljine svoje očisti!"
	},
	{
		"arabicTextofAyah":"وَٱلرُّجۡزَ فَٱهۡجُرۡ",
		"tafsirTextofAyah":"Udalji se od obožavanja kipova.",
		"korkutTranslationOfAyah":"I kumīrā se kloni!"
	},
	{
		"arabicTextofAyah":"وَلَا تَمۡنُن تَسۡتَكۡثِرُ",
		"tafsirTextofAyah":"Ne prigovaraj svome Gospodaru, tražeći za svoja dobra djela više.",
		"korkutTranslationOfAyah":"I ne prigovaraj držeći da je mnogo!"
	},
	{
		"arabicTextofAyah":"وَلِرَبِّكَ فَٱصۡبِرۡ",
		"tafsirTextofAyah":"U ime Allaha budi strpljiv na nedaćama koje te prate.",
		"korkutTranslationOfAyah":"I radi Gospodara svoga trpi!"
	},
	{
		"arabicTextofAyah":"فَإِذَا نُقِرَ فِي ٱلنَّاقُورِ",
		"tafsirTextofAyah":"Kada se u rog puhne po drugi put.",
		"korkutTranslationOfAyah":"A kada se u Rog puhne –"
	},
	{
		"arabicTextofAyah":"فَذَٰلِكَ يَوۡمَئِذٖ يَوۡمٌ عَسِيرٌ",
		"tafsirTextofAyah":"To je veoma težak dan.",
		"korkutTranslationOfAyah":"biće to naporan dan"
	},
	{
		"arabicTextofAyah":"عَلَى ٱلۡكَٰفِرِينَ غَيۡرُ يَسِيرٖ",
		"tafsirTextofAyah":"Onima koji ne vjeruju u Allaha i poslanike taj dan neće biti lahak.",
		"korkutTranslationOfAyah":"nevjernicima, neće biti lagahan."
	},
	{
		"arabicTextofAyah":"ذَرۡنِي وَمَنۡ خَلَقۡتُ وَحِيدٗا",
		"tafsirTextofAyah":"O Poslaniče, ostavi Mene i onoga kojeg sam stvorio samog u stomaku, nije imao ni imetka ni djece. Ovdje se misli na Velida b. Mugiru.",
		"korkutTranslationOfAyah":"Meni ostavi onoga koga sam Ja izuzetkom učinio"
	},
	{
		"arabicTextofAyah":"وَجَعَلۡتُ لَهُۥ مَالٗا مَّمۡدُودٗا",
		"tafsirTextofAyah":"Dao sam mu mnogo imetka.",
		"korkutTranslationOfAyah":"i bogatstvo mu ogromno dao"
	},
	{
		"arabicTextofAyah":"وَبَنِينَ شُهُودٗا",
		"tafsirTextofAyah":"I dao sam mu sinove koji su bili s njim, nisu se od njega na putovanju odvajali, jer je imao mnogo imetka.",
		"korkutTranslationOfAyah":"i sinove koji su s njim"
	},
	{
		"arabicTextofAyah":"وَمَهَّدتُّ لَهُۥ تَمۡهِيدٗا",
		"tafsirTextofAyah":"Život sam mu veoma olakšao, darujući mu opskrbu i djecu.",
		"korkutTranslationOfAyah":"i čast i ugled mu pružio –"
	},
	{
		"arabicTextofAyah":"ثُمَّ يَطۡمَعُ أَنۡ أَزِيدَ",
		"tafsirTextofAyah":"I onda, pored svoga nevjerovanja i svega što sam mu dao, žudi da mu još dadnem.",
		"korkutTranslationOfAyah":"i još žudi da uvećam!"
	},
	{
		"arabicTextofAyah":"كـَلَّآۖ إِنَّهُۥ كَانَ لِأٓيَٰتِنَا عَنِيدٗا",
		"tafsirTextofAyah":"Nije tako kao što on misli i zamišlja. On je inadžija prema našim ajetima koje objavljujemo našem Poslaniku i poriče ih.",
		"korkutTranslationOfAyah":"Nikako! On, doista, prkosi ajetima Našim –"
	},
	{
		"arabicTextofAyah":"سَأُرۡهِقُهُۥ صَعُودًا",
		"tafsirTextofAyah":"Opteretit ću ga teškom kaznom koju neće moći podnijeti.",
		"korkutTranslationOfAyah":"a naprtiću Ja njemu teškoće,"
	},
	{
		"arabicTextofAyah":"إِنَّهُۥ فَكَّرَ وَقَدَّرَ",
		"tafsirTextofAyah":"Ovaj nevjernik kojem sam dao mnoge blagodati razmišljao je šta da kaže o Kur'anu kako bi ga negirao i u sebi je računao i razmišljao o tome.",
		"korkutTranslationOfAyah":"jer je smišljao i računao –"
	},
	{
		"arabicTextofAyah":"فَقُتِلَ كَيۡفَ قَدَّرَ",
		"tafsirTextofAyah":"Biće proklet i kažnjen kako je proračunao.",
		"korkutTranslationOfAyah":"i, proklet bio, kako je proračunao!"
	},
	{
		"arabicTextofAyah":"ثُمَّ قُتِلَ كَيۡفَ قَدَّرَ",
		"tafsirTextofAyah":"Zatim, proklet će biti i kažnjen kako je proračunao.",
		"korkutTranslationOfAyah":"i još jednom, proklet bio, kako je proračunao! –"
	},
	{
		"arabicTextofAyah":"ثُمَّ نَظَرَ",
		"tafsirTextofAyah":"Zatim je ponovo sagledao i razmišljao šta će kazati.",
		"korkutTranslationOfAyah":"Zatim je pogledao"
	},
	{
		"arabicTextofAyah":"ثُمَّ عَبَسَ وَبَسَرَ",
		"tafsirTextofAyah":"Zatim se naljutio i lice mu se namrštilo kada je vidio da nema ništa čime bi osporio ispravnost Kur'ana.",
		"korkutTranslationOfAyah":"pa se onda smrknuo i namrštio"
	},
	{
		"arabicTextofAyah":"ثُمَّ أَدۡبَرَ وَٱسۡتَكۡبَرَ",
		"tafsirTextofAyah":"Zatim se od vjerovanja okrenuo i oholo odbio slijeđenje Poslanika, sallallahu alejhi ve sellem.",
		"korkutTranslationOfAyah":"i potom se okrenuo i uzoholio,"
	},
	{
		"arabicTextofAyah":"فَقَالَ إِنۡ هَٰذَآ إِلَّا سِحۡرٞ يُؤۡثَرُ",
		"tafsirTextofAyah":"Pa je rekao: Ovo što donosi Muhammed nije Allahov govor, nego je to sihr koji prenosi od drugih.",
		"korkutTranslationOfAyah":"i rekao: \"Ovo nije ništa drugo do vradžbina koja se nasljeđuje,"
	},
	{
		"arabicTextofAyah":"إِنۡ هَٰذَآ إِلَّا قَوۡلُ ٱلۡبَشَرِ",
		"tafsirTextofAyah":"Ovo nije Allahov govor, nego ljudski.",
		"korkutTranslationOfAyah":"ovo su samo čovjekove riječi!\""
	},
	{
		"arabicTextofAyah":"سَأُصۡلِيهِ سَقَرَ",
		"tafsirTextofAyah":"Ovog nevjernika uvest ću u dio Džehennema, u Sekar da vrelinu njegovu osjeti.",
		"korkutTranslationOfAyah":"U Sekar ću Ja njega baciti –"
	},
	{
		"arabicTextofAyah":"وَمَآ أَدۡرَىٰكَ مَا سَقَرُ",
		"tafsirTextofAyah":"O Muhammede, otkud znaš šta je Sekar?",
		"korkutTranslationOfAyah":"a znaš li ti šta je Sekar?"
	},
	{
		"arabicTextofAyah":"لَا تُبۡقِي وَلَا تَذَرُ",
		"tafsirTextofAyah":"Neće ostaviti ni jedan dio onoga ko se kažnjava, a da ga neće obuhvatiti, a zatim će se opet vratiti kao što je i bio, potom ponovo doći i tako u nedogled.",
		"korkutTranslationOfAyah":"Ništa on neće poštedjeti,"
	},
	{
		"arabicTextofAyah":"لَوَّاحَةٞ لِّلۡبَشَرِ",
		"tafsirTextofAyah":"Veoma će žestoko pržiti i boju kože mijenjati.",
		"korkutTranslationOfAyah":"kože će crnim učiniti,"
	},
	{
		"arabicTextofAyah":"عَلَيۡهَا تِسۡعَةَ عَشَرَ",
		"tafsirTextofAyah":"Nad tim džehennemom biće devetnaest meleka, koji će ga čuvati.",
		"korkutTranslationOfAyah":"nad njim su devetnaesterica."
	},
	{
		"arabicTextofAyah":"وَمَا جَعَلۡنَآ أَصۡحَٰبَ ٱلنَّارِ إِلَّا مَلَٰٓئِكَةٗۖ وَمَا جَعَلۡنَا عِدَّتَهُمۡ إِلَّا فِتۡنَةٗ لِّلَّذِينَ كَفَرُواْ لِيَسۡتَيۡقِنَ ٱلَّذِينَ أُوتُواْ ٱلۡكِتَٰبَ وَيَزۡدَادَ ٱلَّذِينَ ءَامَنُوٓاْ إِيمَٰنٗا وَلَا يَرۡتَابَ ٱلَّذِينَ أُوتُواْ ٱلۡكِتَٰبَ وَٱلۡمُؤۡمِنُونَ وَلِيَقُولَ ٱلَّذِينَ فِي قُلُوبِهِم مَّرَضٞ وَٱلۡكَٰفِرُونَ مَاذَآ أَرَادَ ٱللَّهُ بِهَٰذَا مَثَلٗاۚ كَذَٰلِكَ يُضِلُّ ٱللَّهُ مَن يَشَآءُ وَيَهۡدِي مَن يَشَآءُۚ وَمَا يَعۡلَمُ جُنُودَ رَبِّكَ إِلَّا هُوَۚ وَمَا هِيَ إِلَّا ذِكۡرَىٰ لِلۡبَشَرِ",
		"tafsirTextofAyah":"Čuvarima Vatre postavili smo samo meleke i ljudi nemaju snage da se s njima nose. Ebu Džehl je slagao kada je kazao da on i njegov narod mogu da se melekima suprotstave i da iz Vatre iziđu. Taj broj smo dali samo kao vid iskušenja onima koji u Allaha ne vjeruju, kako bi rekli ono što su rekli, pa da im se kazna poveća; da se Jevreji kojima je dat Tevrat i kršćani kojima je dat Indžil, uvjere u Kur'an koji potvrđuje ono što je u knjigama njihovim objavljeno; da se vjernicima vjerovanje poveća kada saznaju da se sljedbenici Knjige s njima slažu; da Jevreji, kršćani i vjernici ne sumnjaju i da oni koji nemaju čvrsto vjerovanje i nevjernici, kažu: \"Šta je Allah želio ovim čudnim brojem?\" Kao što Allah u zabludi ostavlja onoga ko negira ovaj broj, i kao što upućuje onoga ko u njega vjeruje, tako isto u zabludi ostavlja koga hoće i na pravi put upućuje koga hoće. Broj Allahove vojske ne zna niko osim Njega, i neka toga bude svjestan Ebu Džehl koji je govorio: \"Zar Muhammed ima samo devetnaest pomagača?\", ismijavajući se i negirajući to. Vatra je samo opomena za ljude da bi znali Allahovu veličinu.",
		"korkutTranslationOfAyah":"Mi smo čuvarima vatre meleke postavili i odredili broj njihov kao iskušenje onima koji ne vjeruju, da se oni kojima je Knjiga data uvjere, i da se onima koji vjeruju vjerovanje učvrsti, i da oni kojima je Knjiga data i oni koji su vjernici ne sumnjaju, i da oni čija su srca bolesna i oni koji su nevjernici – kažu: \"Šta je Allah htio ovim primjerom?\" Tako Allah ostavlja u zabludi onoga koga hoće, i na Pravi put ukazuje onome kome hoće. A vojske Gospodara tvoga samo On zna. I Sekar je ljudima samo opomena."
	},
	{
		"arabicTextofAyah":"كـَلَّا وَٱلۡقَمَرِ",
		"tafsirTextofAyah":"Nije kao što misle neki mušrici da je dovoljno da njegovi drugovi savladaju čuvare vatre. Allah se kune Mjesecom.",
		"korkutTranslationOfAyah":"I tako Mi Mjeseca,"
	},
	{
		"arabicTextofAyah":"وَٱلَّيۡلِ إِذۡ أَدۡبَرَ",
		"tafsirTextofAyah":"Kunem se noći kada ode i nestane.",
		"korkutTranslationOfAyah":"i noći kada mine,"
	},
	{
		"arabicTextofAyah":"وَٱلصُّبۡحِ إِذَآ أَسۡفَرَ",
		"tafsirTextofAyah":"I kunem se zorom kada nastane i svjetlost se pojavi.",
		"korkutTranslationOfAyah":"i zore kada svane –"
	},
	{
		"arabicTextofAyah":"إِنَّهَا لَإِحۡدَى ٱلۡكُبَرِ",
		"tafsirTextofAyah":"Džehennemska vatra je jedna velika nedaća.",
		"korkutTranslationOfAyah":"on je, zaista, najveća nevolja,"
	},
	{
		"arabicTextofAyah":"نَذِيرٗا لِّلۡبَشَرِ",
		"tafsirTextofAyah":"Njome se ljudi opominju i straše.",
		"korkutTranslationOfAyah":"ljudima je opomena –"
	},
	{
		"arabicTextofAyah":"لِمَن شَآءَ مِنكُمۡ أَن يَتَقَدَّمَ أَوۡ يَتَأَخَّرَ",
		"tafsirTextofAyah":"onome između vas, o ljudi, koji hoće naprijed ići, vjerujući u Allaha i radeći dobra djela ili zaostati, negirajući Allaha i griješenjem.",
		"korkutTranslationOfAyah":"onome između vas koji želi učiniti dobro ili onome koji ne želi!"
	},
	{
		"arabicTextofAyah":"كُلُّ نَفۡسِۭ بِمَا كَسَبَتۡ رَهِينَةٌ",
		"tafsirTextofAyah":"Svaka duša će za svoja djela odgovoriti, pa će, ili biti kažnjena zbog njih ili će se spasiti kazne i propasti.",
		"korkutTranslationOfAyah":"Svaki čovjek je odgovoran za ono što je radio,"
	},
	{
		"arabicTextofAyah":"إِلَّآ أَصۡحَٰبَ ٱلۡيَمِينِ",
		"tafsirTextofAyah":"osim vjernika koji neće biti kažnjeni zbog grijeha, jer će se preko njihovih gijeha preći zbog dobrih djela koja su činili.",
		"korkutTranslationOfAyah":"osim sretnīkā,"
	},
	{
		"arabicTextofAyah":"فِي جَنَّٰتٖ يَتَسَآءَلُونَ",
		"tafsirTextofAyah":"Oni će na Sudnjem danu, u Džennetu, jedni druge pitati",
		"korkutTranslationOfAyah":"oni će se u džennetskim baščama raspitivati"
	},
	{
		"arabicTextofAyah":"عَنِ ٱلۡمُجۡرِمِينَ",
		"tafsirTextofAyah":"o nevjernicima koju su sami sebe doveli u propast, čineći grijehe.",
		"korkutTranslationOfAyah":"o nevjernicima:"
	},
	{
		"arabicTextofAyah":"مَا سَلَكَكُمۡ فِي سَقَرَ",
		"tafsirTextofAyah":"Reći će im: Šta je razlog vašeg ulaska u Džehennem?",
		"korkutTranslationOfAyah":"\"Šta vas je u Sekar dovelo?\""
	},
	{
		"arabicTextofAyah":"قَالُواْ لَمۡ نَكُ مِنَ ٱلۡمُصَلِّينَ",
		"tafsirTextofAyah":"Nevjernici će odgovoriti: Nismo bili od onih koji su na dunjaluku obavezne namaze obavljali.",
		"korkutTranslationOfAyah":"\"Nismo\" – reći će – \"bili od onih koji su molitvu obavljali"
	},
	{
		"arabicTextofAyah":"وَلَمۡ نَكُ نُطۡعِمُ ٱلۡمِسۡكِينَ",
		"tafsirTextofAyah":"Nismo iz onoga što nam je Allah dao siromahe hranili.",
		"korkutTranslationOfAyah":"i od onih koji su siromahe hranili,"
	},
	{
		"arabicTextofAyah":"وَكُنَّا نَخُوضُ مَعَ ٱلۡخَآئِضِينَ",
		"tafsirTextofAyah":"Sa pobornicima neistine družili smo se i gdje god su i oni, i mi smo bili, i pričali smo sa onima koji su zalutali.",
		"korkutTranslationOfAyah":"i u besposlice smo se sa besposlenjacima upuštali,"
	},
	{
		"arabicTextofAyah":"وَكُنَّا نُكَذِّبُ بِيَوۡمِ ٱلدِّينِ",
		"tafsirTextofAyah":"Negirali smo Dan u kojem će svako dobiti ono što je zaslužio.",
		"korkutTranslationOfAyah":"i Sudnji dan smo poricali,"
	},
	{
		"arabicTextofAyah":"حَتَّىٰٓ أَتَىٰنَا ٱلۡيَقِينُ",
		"tafsirTextofAyah":"U tom poricanju smo ustrajavali sve dok nam smrt nije stigla i nismo imali mogućnost da se pokajemo.",
		"korkutTranslationOfAyah":"sve dok nam smrt nije došla.\""
	},
	{
		"arabicTextofAyah":"فَمَا تَنفَعُهُمۡ شَفَٰعَةُ ٱلشَّٰفِعِينَ",
		"tafsirTextofAyah":"Njima na Sudnjem danu neće koristiti zauzimanje meleka, vjerovjesnika i dobrih ljudi, jer je jedan od uslova prihvatanja zauzimanja, zadovoljstvo sa onim za koga se zagovara.",
		"korkutTranslationOfAyah":"Njima posredovanje posrednika neće biti od koristi."
	},
	{
		"arabicTextofAyah":"فَمَا لَهُمۡ عَنِ ٱلتَّذۡكِرَةِ مُعۡرِضِينَ",
		"tafsirTextofAyah":"Šta je razlog pa se ovi mušrici okreću od Kur'ana.",
		"korkutTranslationOfAyah":"Pa zašto oni pouku izbjegavaju,"
	},
	{
		"arabicTextofAyah":"كَأَنَّهُمۡ حُمُرٞ مُّسۡتَنفِرَةٞ",
		"tafsirTextofAyah":"U svome okretanju i bježanju od istine, oni su poput divljih magaraca.",
		"korkutTranslationOfAyah":"kao da su divlji magarci preplašeni"
	},
	{
		"arabicTextofAyah":"فَرَّتۡ مِن قَسۡوَرَةِۭ",
		"tafsirTextofAyah":"koji bježe preplašeni od lavova.",
		"korkutTranslationOfAyah":"koji od onih koji ih progone bježe."
	},
	{
		"arabicTextofAyah":"بَلۡ يُرِيدُ كُلُّ ٱمۡرِيٕٖ مِّنۡهُمۡ أَن يُؤۡتَىٰ صُحُفٗا مُّنَشَّرَةٗ",
		"tafsirTextofAyah":"Svaki od ovih mušrika hoće da se probudi i pored sebe nađe knjigu u kojoj piše da je Muhammed Allahov poslanik. Oni to ne traže zbog pomanjkanja dokaza i njihove slabosti nego zbog svog inata i oholosti.",
		"korkutTranslationOfAyah":"Da! Svaki čovjek bi od njih htio da mu se daju listovi rašireni."
	},
	{
		"arabicTextofAyah":"كـَلَّاۖ بَل لَّا يَخَافُونَ ٱلۡأٓخِرَةَ",
		"tafsirTextofAyah":"Nije tako, nego je razlog ustrajavanja u zabludi to što ne vjeurju u ahiretsku kaznu.",
		"korkutTranslationOfAyah":"Nikada, jer oni se onoga svijeta ne plaše!"
	},
	{
		"arabicTextofAyah":"كـَلَّآ إِنَّهُۥ تَذۡكِرَةٞ",
		"tafsirTextofAyah":"Kur'an je zaista poruka, upozorenje i opomena.",
		"korkutTranslationOfAyah":"Uistinu! Kur'an je pouka,"
	},
	{
		"arabicTextofAyah":"فَمَن شَآءَ ذَكَرَهُۥ",
		"tafsirTextofAyah":"Onaj ko želi da Kur'an čita i da se njime koristi, on će to shvatiti kao opomenu.",
		"korkutTranslationOfAyah":"i ko hoće, na umu će ga imati,"
	},
	{
		"arabicTextofAyah":"وَمَا يَذۡكُرُونَ إِلَّآ أَن يَشَآءَ ٱللَّهُۚ هُوَ أَهۡلُ ٱلتَّقۡوَىٰ وَأَهۡلُ ٱلۡمَغۡفِرَةِ",
		"tafsirTextofAyah":"Njime će se opomenuti samo oni koje Allah bude htio da se opomenu. Allah je jedini zaslužan da Ga se boji kroz činjenje naredbi i ostavljanje zabrana i On jedini prašta grijehe onima koji se pokaju.",
		"korkutTranslationOfAyah":"a na umu će ga imati samo ako Allah bude htio, On je jedini dostojan da Ga se boje i On jedini prašta."
	}
]